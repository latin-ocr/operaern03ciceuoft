404 DE NAT. DEOR. Lm. 111. CAr. 6.

stultorum judicari, vobis praesertim, qui illos insanos
esse dicatis Ρ

V. At enim praesentes videmus Deos, ut apud
Regillum Postumius, in Salaria Vatienus3 nescio
v quid etiam de Locrorum apud Sagram proelio. Quos
igitur tu Tyndaridas appellabas, id est, homines ho-
mine natos, et quos Homerus, qui recens ab illorum
aetate fuit, sepultos esse dicit Lacedaemone, eos tu,
cantheriis albis, nullis calonibus, obviam Vatieno ve-
nisse existimas, et victoriam populi Romani Vatieno
potius, homini rustico, quam M. Catoni, qui tum erat
princeps, nuntiavisse? Ergo et illud in silice, quod
hodie apparet apud Regillum, tamquam vestigium
ungulae, Castoris equi credis esse Ρ Nonne mavis
illud credere, quod probari potest, animos praeelaro-
rum hominum, quales isti Tyndaridae fuerunt, divi-
nos esse et aeternos, quam eos, qui semel cremati
essent, equitare, et in acie pugnare potuisse? Aut,
si hoc fieri potuisse dicis, doceas oportet, quomodo, ‘
nec fabellas aniles proferas.

Turn Lucilius, An tibi, inquit, fabellae videntur Ρ
Nonne ab A. Postumio aedem Castori et Polluci in
foro dedicatam; nonne senatos-consultum de Vati-
eno vides? Nam de Sagra, Graecorum etiam est vul-
gare proverbium; qui, quae affirmant, certiora esse
dicunt, quam illa, quae apud Sagram. His igitur
auctoribus nonne debes moveri? Tum Cotta, Ru-
moribus, inquit, mecum pugnas, Balbe3 ego autem
a te rationes requiro. ³* ¹¹* '⁸‘

Desunt nonnulla.

VI. Sequuntur, quae futura sunt. Effugere enim
nemo id potest, quod futurum est. Saepe autem ne
utile quidem est scire, quid futurum sit. Miserum
est enim, nihil proficientem angi, nec habere ne spei
quidem extremum et tamen commune solatium;
praesertim cum vos iidem fato fieri dicatis omnia;

