304 DE NAT. DEOR. Lm. 1. ΟΑΡ. 12.

quae sentire possit, fugere intelligentiae nostrae vim
et notionem videtur.

Crotoniates autem Alcmaeo, qui soli et lunae, reli-
quisque sideribus, animoque praeterea, divinitatem
dedit, non sensit, sese mortalibus rebus immortalita-
tem dare.

Nam Pythagoras, qui censuit, animum esse per
naturam rerum omnem intentum et commeantem,
ex quo nostri animi carperentur, non vidit, distrac-
tione humanorum animorum, discerpi et lacerari
Deum3 et, cum miseri animi essent, quod plerisque
contingeret, tum Dei partem esse miseram: quod
fieri non potest. Cur autem quidquam ignoraret ani-
mus hominis, si esset Deus? Quomodo porro Deus
iste, si nihil esset nisi animus, aut infixus aut infusus
esset in mundo Ρ

Tum Xenophanes, qui, mente adjuncth, omne
praeterea, quod esset infinitum, Deum voluit esse, de
ipsa mente item reprehenditur, ut caeteri; de infini-
tate autem vehementius, in qua⁴ nihil neque sentiens
neque conjunctum potest esse.

Nam Parmenides commenticium quiddam coronae
similitudine efficit: Stephanen appellat, continentem
ardore lucis orbem, qui cingit coelum3 quem ap-
pellat Deum : in quo neque figuram divinam, neque
sensum, quisquam suspicari potest. Multa ejusdem
monstra; quippe qui bellum, qui discordiam, qui
cupiditatem, caeteraque generis ejusdem, ad Deum
revocat; quae vel morbo, vel somno, vel oblivione,
vel vetustate, delentur. Eademque de sideribus;
quae, reprehensa jam in alio [loc0‚] in hoc omit-
tantur.

XII. Empedocles autem, multa alia peccans, in
Deorum opinione turpissime labitur. Quatuor enim
naturas, ex quibus onmia constare vult, divinas esse
censet, quas et nasci et exstingui perspicuum est, et
sensu omni carere.

Nec vero Protagoras, qui sese negat omnino de

