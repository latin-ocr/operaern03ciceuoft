202 TUSC. QUAEST. Lm. ΙΙΙ. ΟΑΡ. 21.

tium peccatum commune cum quibusdam⁷ quod,
cum virtus maxime expetatur, ejusque adipiscendae
causa philosophia quaesita sit, ille a virtute summum
bonum separavit.

At laudat, et saepe, virtutem. Et quidem C. Grac-
chus, cum largitiones maximas fecisset, et effudisset
aerarium, verbis tamen defendebat aerarium. Quid
verba audiam, cum facta videam ? Piso ille Frugi
semper contra legem frumentariam dixerat. Is, lege
lata, consularis ad frumentum accipiendum venerat.
Animadvertit Gracchus in concione Pisonem stan-
tem. Quaerit‚ audiente populo Romano, qui sibi
constet, cum ea lege frumentum petat, quam dis-
suaserit? “ N olim,'' inquit, “ mea bona, Gracche,
tibi viritim dividere [liceat ε] sed, si facias, partem
petam.'' Parumne declaravit vir gravis et sapiens,
lege Sempronia patrimonium publicum dissipari?
Lege orationes Gracchi: patronum aerarii esse dices.

Negat Epicurus jucunde posse vivi, nisi cum vir-
tute vivatur. Negat ullam in sapientem vim esse
fortunae: tenuem victum antefert copioso: negat ul-
lum esse tempus, quo sapiens non beatus sit. Omnia
philosopho digna, sed cum voluptate pugnantia.
Non istam dicit voluptatem. Dicat quamlibet.
Nempe eam dicit, in qua virtutis nulla pars insit.
Age, si voluptatem non intelligimus, ne dolorem
quidem Ρ Nego igitur ejus esse, qui dolore summum
malum metiatur, mentionem facere virtutis.

XXI. Et queruntur quidam Epicurei, viri optimi,
(nam nullum genus est minus malitiosum) me stu-
diose dicere contra Epicurum. Ita credo, de honore
aut de dignitate contendimus. Mihi summum in
animo bonum videtur, illi autem in corpore: mihi
in virtute‚ illi in voluptate. Et illi pugnant ; et qui-
dem vicinorum fidem implorant: multi autern sunt,
qui statim convolent: ego sum is⁷ qui dican] me non
laborare; actum habiturum, quod egerint. Quid
enim ? de bello Punico agitur ἓ de quo ipso cum aliud

 

 

