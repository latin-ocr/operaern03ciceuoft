DE NAT. DEOR. Lm. 111. CAP. 20. 417

AEgialeus ,⁹ sed illud nomen veterum literis usitatius.
Qui si Dii non sunt, vereor quid agat Ino: haec
enim omnia ex eodem fonte fluxerunt.

An Amphiaraus Deus erit, et Trophonius ‚⁹ Nos-
tri quidem publicani, cum essent agri in Boeotia
Deorum immortalium excepti lege censoria, nega-
bant immortales esse uHos, qui aliquando homines
fuissent. Sed si sunt hi Dii, est certe Erechtheus,
cujus Athenis et delubrum vidimus, et sacerdotem.
Quem si Deum facimus, quid aut de Codro dubitare
possumus, aut de caeteris, qui pugnantes pro patriae
libertate ceciderunt? Quod si probabile non est, ne
illa quidem superiora, unde haec manant, probanda
sunt.

Atqui in plerisque civitatibus intelligi potest, au-
gendae virtutis gratia, (quo libentius reipublicae causa
periculum adiret optimus quisque) virorum fortium
memoriam honore Deorum immortalium consecra-
tam. Ob eam enim ipsam causam Erechtheus Athe-
nis, filiaeque ejus, in numero Deorum sunt. Item-
que [Leo natarum] est delubrum Athenis, quod Leo-
corion nominatur. Alabandenses quidem sanctius
Alabandum colunt, a quo est urbs illa condita, quam
quemquam nobilium Deorum: apud quos non inur-
bane Stratonicus (ut multa), cum quidam ei moles-
tus Alabandum Deum esse confirmaret, Herculem

negaret; “ Ergo,'' inquit, “mihi Alabandus, tibi
Hercules, sit iratusl'

XX. Illa autem, Balbe, quae tu a coelo astrisque
ducebas, quam longe serpant, non vides: Solem,
Deum esse, Lunamque, quorum alterum Apollinem
Graeci, alteram Dianam, putant. Quod. si Luna Dea
est3 ergo etiam Lucifer, caeteraeque errantes, nume-
rum Deorum obtinebunt. Igitur etiam inerrantes.
Cur autem Arci species non in Deorum numero re-
ponatur ? est enim pulcher3 et ob eam causam, quia
speciem habet admirabilem, Thaumante dicitur esse
natus. Cujus si divina natura est, quid facies nubi-

