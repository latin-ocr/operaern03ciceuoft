TUSC. QUAEST. Lm. 11. ΟΜ». 13. 165

XII. Sed quid poetis irascimur Ρ Virtutis magis-
tri, philosophi inventi sunt, qui summum malum
dolorem dicerent. At tu adolescens, cum id tibi
paulo ante dixisses videri, rogatus a me, etiamne
majus quam dedecus, verbo de sententia destitisti.
Roga hoc idem Epicurum: majus dicet esse malum
mediocrem dolorem, quam maximum dedecus: in
ipso enim dedecore mali nihil esse, nisi sequantur
dolores. Quis igitur Epicurum sequitur dolor, cum
hoc ipsum dicit, summum malum esse dolorem, quo
dedecus majus a philosopho nullum exspecto ? Quare
satis mihi dedisti, cum respondisti, majus tibi videri
malum dedecus, quam dolorem. Hoc ipsum enim si
tenebis, intelliges, quam sit obsistendum dolori. N ee
tam quaerendum est, dolor malumne sit, quam fir-
mandus animus ad dolorem ferendum.

Concludunt ratiunculas stoici, cur non sit malum ε
quasi de verbo, non de re, laboretur. Quid me deci-
pis, Zeno ? nam cum id, quod mihi horribile videtur,
tu omnino malum esse negas, capiorr, et scire cupio,
quo modo id, quod ego miserrimum existimem, ne
malum quidem sit. Nihil est, inquit, malum, nisi
quod turpe atque vitiosum est. Ad ineptias redis.
Illud enim, quod me angebat, non eximis, Scio do-
lorem non esse nequitiam : desine id me docere ε hoc
doce, doleam, necne, nihil interesse. Nunquam quid-
quam, inquit, ad beate quidem vivendum, quod est
in una virtute positum : sed est tamen rejiciendum.
Cur ? Asperum est, contra naturam, difficile perpes-
su, triste, durum.

XIII. Haec est copia verborum, quod omnes uno
verbo malum appellamus, id tot modis posse dicere.
Definis tu mihi, non tollis, dolorem, cum dicis aspe-
rum, contra naturam, vix quod ferri tolerarique pos-
sit: nec mentiris ; sed re succumbere non oportebat,
verbis gloriantem, dum nihil bonum, nisi quod ho.
nestum ; nihil malum, nisi quod turpe. Optare hoc
quidem est, non docere. Illud et melius et verius ι

