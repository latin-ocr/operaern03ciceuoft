260 TUSC. QUAEST. Lm. V. CAP. 9.

valeat: curn vero t1ia genera malorum esse dicant;
qui duorum generum malis omnibus urgeatur, ut
omnia adversa sint in fortuna, omnibus oppressum
corpus et confectum doloribus, huic paulumne ad
beatam vitan] deesse dicemus, non modo ad beatissi-
mam Ρ Hoc illud est, quod Theophrastus sustinere
non potuit. Nam, cum statuisset, verbera, tormenta,
cruciatus, patriae eversiones, exsilia, orbitates, mag-
nam vim habere ad male misereque vivendum3 non
est ausus elate et ample loqui, cum humiliter demis-
seque sentiret.

IX. Quam bene, non quaeritur: constanter qui-
dem certe. Itaque mihi placere non solet, consequen-
tia reprehendere, cum prima concesseris. Hic autern,
elegantissimus omnium philosophorum et eruditissi-
mus, non magnopere reprehenditur, cum tria genera
dicit bonorum ε vexatur autem ab omnibus, primum
in eo libro, quem scripsit “ de Vita beat51,'' in quo
multa disputat, quamobrem is, qui torqueatur, qui
crucietur, beatus esse non possit. In eo etiam puta-
tur dicere, in rotam beatam vitam non escendere.
Non usquam id quidem dicit omnino: sed, quae
dicit, iden] valent. Possum igitur, cui concesserim,
in malis esse dolores corporis, in malis naufragia
fortunae, huic succensere dicenti, non omnes bonos
esse beatos, cum in omnes bonos ea, quae ille in ma-v
lis numerat, cadere possint? V exatur idem Theo-
phrastus et libris et scholis omnium philosophorum,
quod, in Callisthene suo, laudarit illam sententiam,

“ Vitam regit fortuna, non sapientia.”

Negant ab ullo philosopho quidquam dictum esse
languidius. Recte id quidem: sed nihil intelligo
dici potuisse constantius. Si enim tot sunt in corpore
bona, tot extra corpus in casu atque fortuna ; nonne
consentaneum est, plus fortunam, quae domina re-
rum sit et externarum et ad corpus pertinentium,
quam consilium, valere?

F---—.-—.-——-—--4—--*-

