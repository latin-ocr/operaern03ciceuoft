DE NAT. DEOR. Lm. ΙΙΙ. CAP- 4. 403

id quaeris, similiter facis, ac si me roges, cur te duo-
bus contuear oculis, et non altero tantum, eum idem
uno assequi possim.

IV. Tum Cotta, Quam simile istud sit, inquit, tu
videris. Nam ego neque in causis, si quid est evidens⁷
de quo inter omnes conveniat, argumentari soleo
(perspicuitas enim argumentatione elevatur); nec,
si id facerem in causis forensibus, idem facerem in
hac subtilitate sermonis. Cur contuerere autem altero
oculo, causa non esset ; cum idem obtutus esset am-
borum, et cum rerum natura (quam tu sapientem
esse vis) duo lumina ab animo ad oculos perforata
nos habere voluisset. Sed, quia non confidebas, tam
esse id perspicuum quam tu velles, propterea multis
argumentis Deos esse docere voluisti. Mihi enim
unum satis erat, ita nobis majores nostros tradidisse.
sed tu auctoritates contemnis, ratione pugnas. Pa-
tere igitur, rationem meam cum tua ratione conten-
dere. Affers haec omnia argumenta, cur Dii sint:
remque, mea sententia minime dubiam, argumen-
tando dubiam facis. Mandavi enim memoriae, non
numerum solum, sed etiam ordinem argumentorum
tuorum.

Primum fuit, Cum coelum suspexissemus, statim

nos intelligere, esse aliquod numen, quo haec regan-
tur. Ex hoc illud etiam,

“ Adspice hoc sublime candens, quem invocant
omnes J ovem ”

Quasi vero quisquam nostrum istum potius, quam
Capitolinum, Jovem appellet; aut hoc perspicuum
sit, constetque inter omnes, eos esse Deos, quos tibi
Velleius, multique praeterea, ne animantes quidem
esse concedant.

Grave etiam argumentum tibi videbatur, Quod
opinio de Diis immortalibus et omnium esset, et
quotidie cresceret. Placet igitur, tantas res opinione

