DE NAT. DEOR. Lm. 111. CAP. 7. 405

quod autem semper ex omni aeternitate verum fue-
rit, id esse fatum. Quid igitur juvat, aut quid affert
ad cavendum, scire aliquid futurum, cum id certe
futurum sit ? Unde porro ista divinatio ? quis inve-
nit fissum jecoris? quis cornicis cantum notavit?
quis sortes? quibus ego credo: nec possum Attii
N avu, quem commemorabas, lituum contemnere.
Sed, qui ista intellecta sint, a philosophis debeo dis-
cere, praesertim cum plurimis de rebus isti divini
mentiantur. At medici quoque (ita enim dicebas)
saepe falluntur. Quid simile medicina, cujus ego ra-
tionem video, et divinatio, quae unde oriatur, non in-
telligo ? Tu autem etiam Deciorum devotionibus
placatos Deos esse censes. Quae fuit eorum tanta ini-
quitas, ut placari populo Romano non possent, nisi
viri tales occidissent? Consilium illud imperatorum
fuit, quod Graeci Στρατηχημα appellant, sed eorum
imperatorum, qui patriae consulerent, vitae non par..
cerent. Rebantur enini fore, ut exercitus imperato-
rem, equo incitato se in hostes immittentem, perse-
queretu13 id quod evenit. Nam Fauni vocem equi-
dem nunquam audivi: tibi, si audisse te dicis, cre-
dam; etsi, Faunus omnino quid sit, nescio.

VII. Non igitur adhuc, quantum quidem in te,
Balbe, est, intelligo Deos esse3 quos equidem credo
esse3 sed nihil docent Stoici. Nam cleanthes, ut
dicebas, quatuor modis formatas in animis hominum
putat Deorum esse notiones. Unus is modus est, de
quo satis dixi, qui est susceptus ex praesensione rerum
futurarum: alter ex perturbationibus tempestatum, et
reliquis motibus : tertius ex commoditate rerum quas
percipimus, et copia: quartus ex astrorum ordine,
coelique constantia. De praesensione diximus. De
perturbationibus coelestibus et maritimis et terrenis,
non possumus dicere, cum ea fiant, non esse multos,
qui illa metuant, et a Diis immortalibus fieri existi-
ment. Sed non id quaeritur, sintne aliqui, qui Deos
esse putent: Dii utrum sint, necne, quaeritur. Nam

