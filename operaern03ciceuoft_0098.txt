84 DE FINIBUS, Lm. V. CM». 18.

etiam partes propter se expeti, quod universum prop-
ter se expetatur.

Quid? in motu et in statu corporis nihilne est,
quod animadvertendum esse ipsa natura judicet?
quemadmodum quis ambulet, sedeat, qui ductus
oris, qui vultus in quoque sit: nihilne est in his re-
bus, quod dignum libero, aut indignum, esse duca-
mus ἒ Nonne odio dignos multos putamus, qui quo-
dam motu aut statu videntur naturae legem et mo-
dum contemsisse 5³ Et, quoniam haec deducuntur de
corpore, quid est, cur non recte pulchritudo etiam
ipsa propter se expetenda ducatur Ρ N am si pravita-
tem imminutionemque corporis, propter se fugien-
dam putamus, cur non etiam, ac fortasse inagis,
propter se formae dignitatem sequamur? Et, si tur-
pitudinem fugimus in statu et motu corporis, quid
est, cur pulchritudinem non sequamur Ρ Atque etiam
valetudinem, vires, vacuitatem doloris, non propter
utilitatem solum, sed etiam ipsas propter se expete-
mus. Quoniam enim natura suis onmibus expleri
partibus vult, hunc statum corporis per se ipsum ex-
petit, qui est maxime e natura ς quae tota perturba-
tur, si aut aegrum corpus est, aut dolet, aut caret
viribus.

XVIII. Videamus animi partes, quarum est
adspectus illustrior3 qum quo sunt excelsiores, eo
dant clariora indicia naturae. Tantus est igitur inna-
tus in nobis cognitionis amor et scientiae, ut nemo
dubitare possit, quin ad eas res hominum natura,
nullo emolumento invitata, rapiatur. videmusne, ut
pueri ne verberibus quidem a contemplandis re-
bus perquirendisque deterreantur? ut pulsi requi·
rant, et aliquid scire sc gaudeant? ut aliis narrare
gestiant? ut pompa, ludis, atque ejusmodi specta-
culis teneantur, ob eamque rem vel famem et sitim
perferant? Quid vero? qui ingenuis studiis atque
artibus delectantur⁷ nonne videmus eos nec valetudi-

 

 

