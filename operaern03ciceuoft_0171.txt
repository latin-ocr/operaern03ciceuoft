TUSC. QUAEST. Lm. II. CAP. 4. 157

dicant et quid sentiant ii qui sunt ab ea disciplina,
nemo mediocriter quidem doctus ignorat. Quam-
obrem, quoniam, quemadmodum dicant, ipsi non la-
borant; cur legendi sint, nisi ipsis inter se qui idem
sentiunt, non intelligo· Nam, ut Platonem reliquos,
que Socraticos, et deinceps eos qui ab his profecti
sunt, legunt omnes, etiam qui illa aut non appro-
bant, aut non studiosissime consectantur; Epicurum
autem, et Metrodorum, non fere praeter suos quis-
quam in manus sumit, sic hos Latinos' 1i soli legant,
qui illa recte dici putant. Nobis autem videtur,
quidquid literis mandetur, id commendari omnium
eruditorum lectioni decere: nec, si ipsi minus conse-
qui possumus, idcirco minus id ita faciendum esse
sentimus.

Itaque mihi semper Peripateticorum Academiae-
que consuetudo, de omnibus rebus in contrarias par-
tes disserendi, non ob eam causam solum placuit,
quod aliter non posset, quid in unaquaque re verisi-
mile esset, inveniri : sed etiam quod esset ea maxima
dicendi exercitatio ; qua princeps usus est Aristote-
les, deinde eum qui secuti sunt. Nostra autem me-
moria Philo, quem nos frequenter audivimus, insti-
tuit alio tempore rhetorum praecepta tradere, alio
philosophorum. Ad quam nos consuetudinem a fa-
miliaribus nostris adducti, in Tusculano, quod da-
tum est temporis 1101115, 111 eo consumsimus. Itaque,
cum ante meridiem dictioni operam dedissemus (sicut
pridie feceramus), post meridiem in Academiam
descendimus· in qua disputationem habitam, non
quasi narrantes, exponimus, sed eisdem fere verbis,
ut actum disputatumque est.

IV. Est igitur ambulantibus ad hunc modum
sermo ille nobis institutus, et a tali quodam inductus
exordio. Auditor. Dici non potest, quam sim hes-
terna disputatione tua delectatus, vel potius adjutus.
Etsi enim mihi sum conscius, nunquam me nimis

(Philus.) v oL.111. 1

