DE NAT. DEOR. Lm. 11. CAP. 65. 397

cundius. Quid multitudinem suavitatemque piscium
dicam? quid avium ? ex quibus tanta percipitur vo-
luptas, ut interdum Pronoea nostra Epicurea fuisse
videatur. Atque hae ne caperentur quidem, nisi ho-
minum ratione atque sollertia ε quamquam aves
quasdam, et alites, et oscines (ut nostri augures ap-
pellant), rerum augurandarum causa esse natas pu.
tamus.

Jam vero immanes et feras belluas nanciscimur
venando, ut et vescamur iis, et exerceamur in ve-
nando ad similitudinem bellicae disciplinae, et utamur
domitis et condocefaetis, ut elephantis; multaque ex
earum corporibus remedia morbis et vulneribus eli-
gamus, sicut ex quibusdam stirpibus et herbis, qua-
rum utilitates longinqui temporis usu et periclita-
tione percepimus. Totam licet animis, tamquam
oculis, lustrare terram, mariaque omnia? Cernes
jam spatia frugifera atque immensa camporum, ves-
titusque densissimos montium, pecudum pastus, tum
incredibili cursus maritimos celeritate. Ν ec vero tan.
plurimarum rerum latet utilitas, quae, ad usum ho-
minum orta, ab hominibus solis invenitur.

LXV. Illud vero, quod uterque vestrum fortasse
arripiet ad reprehendendum (Cotta, quia Carneades
libenter in Stoicos invehebatur3 Velleius, quia nihil
tam irridet EpicuruS, quam praedictionem rerum fu-
turarum), mihi videtur vel maxime confirmare, Deo-
rum providentia consuli rebus humanis. Est enim
profecto divinatio, quae multis Iocis, rebus, tempori-
bus apparet, tum in privatis, tum maxime in publi-
cis. Multa cernunt haruspices: multa augures pro-
vident: multa oraculis declarantur, multa vaticina-
tionibus, multa somniis, multa portentis3 quibus
cognitis, multae saepe res hominum sententia atque
utilitate partae, multa etiam pericula depulsa sunt.
Haec igitur, sive vis, sive ars, sive natura, ad scien-
tiam rerum futurarum homini profecto est, nec [ali-

(Plu'los.) voL. 111. 2 Μ

