424 DE NAT. DEOR. Lm. 111. CAP. 27.

Qui illius acerbum cor contundam, et compri-
mam.”

XXVII. Nec tamen ille ipse est praetereundus,
qui non sat habuit conjugem illexisse in stuprum3
de quo recte et verissime loquitur Atreus:

‘⁶ Quod re in summa summum esse arbitror
Periclum, matres coinquinari regia53
Contaminari stirpem ; admisceri genus. ”

At id ipsum quam callide, qui regnum adulterio
quaereret!

‘⁴ Add0” (inquit) ‘⁶ huc, quod mihi portento Coe-
lestum Pater

Prodigium misit, regni stabilimen mei,

Agnum inter pecudes aurea clarum coma

Quondam Thyestem clepere ausum esse e regia:

Qua in re adjutricem conjugem cepit sibi.'’

Videturne summa improbitate usus non sine summa
esse ratione? Nec vero scena solum referta est his
sceleribus, sed multo vita communis paene majoribus.
Sentit domus uniuscujusque, sentit forum, sentit
curia, Campus, socii, provinciae, ut, quemadmodum
ratione recte fiat, sic ratione peccetur. alterumque
et a paucis et rar0; alterum et saepe et a plurimis· ‚
ut satius fuerit nullam omnino nobis a Diis immor-
talibus datam esse rationem, quam tanta cum per-
nicie datam. Ut vinum aegrotis, quia prodest raro,
nocet saepissime, melius est non adhibere omnino,
quam, spe dubiae salutis, in apertam perniciem in-
currere; sic, haud scio an melius fuerit, humano
generi motum istum celerem cogitationis, acumen,
sollertiam, quam rationem vocamus, (quoniam pes-
tifera sit multis, admodum paucis salutaris) non dari
omnino, quam tam munifice et tam large dari.
Quamobrem, si mens voluntasque divina idcirco
consuluit hominibus, quod iis largita est rationem3

