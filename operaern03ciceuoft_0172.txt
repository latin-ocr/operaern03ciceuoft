158 TUSC. QUAEST. Lm. ΙΙ. CAP. 4.

cupidum fuisse vitaeg tamen objiciebatur interdum
animo metus quidam et dolor, cogitanti, fore ali-
quando finem hujus lucis, et amissionem omnium
vitae commodorum. Hoc genere molestiae sic (mihi
crede) sum liberatus, ut nihil minus curandum pu-
tem.

Marcus. Minime mirum id quidem. Nam efficit
hoc philosophia: medetur animis, inanes sollicitu-
dines detrahit‚ cupiditatibus liberat, pellit timores.
Sed haec ejus vis non idem potest apud ornnes ι ta-
men valet multum, cum est idoneam complexa na-
turam. Fortes enim non modo fortuna adjuvat, ut
est in vetere proverbio, sed multo magis ratio, quae
quibusdam quasi praeceptis confirmat vim fortitudi-
nis. Te natura excelsum quemdam videlicet, et al-
‘oum et humana despicientem7 genuit: itaque facile' 1n
animo forti contra mortem habita insedit oratio. Sed
haec eadem num censes apud eos ipsos valere, nisi
admodum paucos, a quibus inventa, disputata, con-
scripta sunt. ⁹ Quotus enim quisque philosophorum
invenitur, qui sit ita moratus, ita animo ac vita con-
stitutus, ut ratio postulat? qui disciplinam suam,
non ostentationem scientiae, sed legem vitae, putet ?
qui obtemperet ipse sibi, et decretis suis pareat?
Videre licet alios tanta levitate et jactatione, iis ut
fuerit non didicisse meliusg alios pecuniae cupidos,
gloriae nonnullos, multos libidinum servos3 ut cum
eorum vita mirabiliter pugnet oratio : quod quidem
mihi videtur esse turpissimum. Ut enim, si, gram-
maticum se professus, quispiam barbare loquatur,
aut si absurde canat is, qui se haberi velit musicum,
hoc turpior sit, quod in eo ipso peccet, cujus profitea-
tur scientiam 3 sie philosophus, in ratione vitae pec-
cans, hoc turpior est„ quod in officio, cujus magister
esse vult, labitur, artemque vitae professus, delinquit
in vita. Auditor. Nonne verendum igitur, si est ita,
ut dicis, ne philosophiam falsa gloria exornes ἲ

 

