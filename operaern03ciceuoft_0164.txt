150 TUSC. QUAEST. Lm. Ι. CAP. 47.

enim, nullo in malo mortuos esse. Sed ob eam cau-
sam contendi, ut plura dicerem, quod in desiderio et
luctu haec est consolatio maxima. Nostrum enirn, et
nostra causa susceptum, dolorem modice ferre debe-
mtlS, ne nosmetipsi amare videamur. Illa suspicio
intolerabili dolore cruciat, si opinamur eos, quibus
orbati sumus, esse cum aliquo sensu in iis malis,
quibus vulgo opinantur. Hanc excutere opinionem
mihimet volui radicitus; eoque fui fortasse longior.

XLVII. Auditor. Tu longior? non mihi qui-
dem : prior enim pars orationis tuae faciebat, ut mori
cuperem: posterior, ut modo non nollem, modo non
laborarem. Omni autem oratione illud certe perfec-
tum est, ut mortem non ducerem in malis.

Marcus. Num igitur etiam rhetorum epilogum de-
sideramus ? an jam hanc artem plane relinquimus ?
Auditor. Tu vero istam ne reliqueris, quam sem-
per ornasti; et quidem jure: illa enim te (verum si
loqui volumus) ornaverat. Sed quinam est iste epilo-
gus. ‘³ aveo enim audire, quidquid est.

Marcus. Deorum immortalium judicia solent in
scholis proferre de morte, nec vero ea fingere 1psi,
sed Herodoto auctore, aliisque pluribus. Primum
Argiae sacerdotis Cleobis et Biton filii praedicantur.
Nota fabula est: cum enim illam ad sollenne et sta-
tum sacrificium curru vehi Jus esset, satis longe ab
oppido ad fanum, morarenturque jumenta3 tunc
juvenes ii, quos modo nominavi, veste posita, corpo-
ra oleo perunxerunt: ad Jugum accesserunt. Ita sa-
cerdos advecta' m fanum, cum currus esset ductus a
filiis, precata a Dea dicitur, ut illis praemium daret
pro pietate, quod maximum homini (lari posset a
Deo: post epulatos cum matre adolescentes somno
se dedisse, mane inventos esse mortuos.

Simili precatione Trophonius et Agamedes usi di-
cuntum qui, cum Apollini Delphis templum exaedi-
ficavissent, venerantes Deum, petierunt mercedem

non parvam quidem operis et laboris sui, nihil certi,

 

 

