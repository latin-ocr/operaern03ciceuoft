134 TUSC. QUAEST. Lm. Ι. Ciu». 31.

Sed haec et vetera, et a Graecis. Cato autem sic
abiit e vita, ut causam moriendi nactum se esse gau-
deret. Vetatenim dominans ille in nobis Deus, in-
jussu hinc nos suo demigrare. Cum vero causam
justam Deus ipse dederit, ut tuuc Socrati, nunc Ca-
toni, saepe multis ; nae ille, medius fidius, vir sapiens,
laetus ex his tenebris in lucem illam excesserit. N ec
tamen illa vincla carceris ruperit : leges enim vetant.
Sed, tamquam a magistratu aut ab aliquit potestate
legitima, sie a Deo evocatus atque emissus, exierit.
Tota enim philosophorum vita, ut ait idem, com-
mentatio mortis est.

XXXI. Nam quid aliud agimus, cum a volup-
tate, id est, a corpore, cum a re familiari, quae est
ministra et stimula corporis, cum a republica, cum a
negotio omni, sevocamus animum? quid, inquam,
tum agimus, nisi animum ad seipsum advocamus,
secum esse cogimus, maximeque a corpore abduci-
mus Ρ Secernere autem a corpore animum, nec quid-
quam aliud est, quam emori discere. Quare hoc
commentemur, mihi crede3 disjungamusque nos a
corporibus ς id est, consuescamus mori. Hoc et, dum
erimus in terris, erit illi coelesti vitae simile: et, cum
illuc ex his vinculis emissi feremur, minus tardabitur
cursus animorum: (nam qui in compedibus corporis
semper fuerunt, etiam cum soluti sunt, tardius in-
grediuntur, ut ii, qui ferro vincti multos annos fue-
runt) quo cum venerimus, tum denique vivemus.
Nam haec quidem vita mors est: quam lamentari
possem, si liberet.

Auditor. Satis quidem tu in ⁴⁶ Consolatione'' es
lamentatus ε quam cum lego, nihil malo, quam has
res relinquere3 his vero modo auditis, multo magis.
Marcus. Veniet tempus, et quidem celeriter, et sive
retractabis, sive properabis. Volat enim aetas. Tan-
tum autem abest [ab eo], ut malum mors sit (quod
tibi dudum videbatur), ut verear, ne homini nihil sit

