18 DE FINIBUS, 11113. 111. Cn. 14.

patria, quam qui leviore de causan opinio facit, non
natura, vim doloris aut majorem aut minorem.

Ne illud quidem est consentaneum, ut, si, cum
tria genera bonorum sint (quae sententia est Peripa-
teticorum), eo beatior quisque sit, quo sit corporis
aut externis bonis plenior; ut hoc idem approban-
dum sit nobis, ut qui plura habeat, quae in corpore
magni aestimantur, sit beatior. lui enim corporis
commodis compleri vitam beatam putant: nostri nihil
minus. Nam, cum ita placeat, ne eorum quidem
bonorum, quae nos bona naturae appellemus, fre-
quentia beatiorem vitam fieri, aut magis expeten-
dam, aut pluris aestimandam; certe minus ad bea-
tam vitam pertinet multitudo corporis commodorum.

Etenim, si et sapere expetendum sit, et valere;
conjunctum utrumque magis expetendum sit, quam
sapere solum; neque tamen, si utrumque sit aesti-
matione dignum, pluris si conjunctum, quam sapere
ipsum separatum. Nam qui valetudinem aestima-
tione aliqua dignam judicamus, neque tamen eam in
bonis ponimus, iidem censemus nullam esse tantam
aestimationem, ut ea virtuti anteponatur: quod idem
Peripatetici non tenent; quibus dicendum est, quae
et honesta actio sit, et sine dolore, eam magis esse
expetendam, quam si esset eadem actio eum dolore.
Nobis aliter videtur3 recte secusne, postea. Sed po-
testne rerum major esse dissensio?

XIV. Ut enim obscuratur et offunditur luce solis
lumen lucernae; et ut interit magnitudine maris
AEgaei stilla muriae; et ut in divitiis Croesi, teruncii
accessio3 et gradus unus in ea via, quae est hinc in
Indiam3 sic, cum sit is bonorum finis, quem stoici
dicunt, omnis ista rerum in corpore sitarum aesti-
matio splendore virtutis et magnitudine obscuretur,
et obruatur, atque intereat, necesse est. Et quemad-
modum opportunitas (sie enim appellemus erxaapaw)
non fit major productione temporis (habent eniui

 

