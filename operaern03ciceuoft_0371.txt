DE NAT. DEOR. L1n.11. ΟΑΡ. 21. 357

se apen‘endo, nihil immutat sempiternis saeculorum
aetatibus, quin eadem iisdem temporibus efficiat. Infra
autem hanc, propius a terra, Jovis stella fertur, quae
Φαεθωυ dicitur; eaque cumdem XII signorum orbem
annis XII conficit; easdemque, quas Saturni stella,
efficit in cursu varietates. Huic autem [proxime]
inferiorem orbem tenet Πυροεις, quae stella Martis
appellatum eaque IV et XX mensibus, V I, ut opi-
nor, diebus minus, eumdem lustrat orbem, quem
duae superiores. Infra hanc autem stella Mercurii
est. Ea Στιλὲων appellatur a Graecis; quae, anno
fere vertente, signiferum lustrat orbem3 neque a sole
longius unquam unius signi intervallo discedit, tum
antevertens, tum subsequens. Infima est quinque
errantium, terraeque proxima, stella Veneris, quae
‹two-,popu Graece, Lucifer Latine dicitur, cum ante·
greditur solcm; cum subsequitur autem, Hesperos.
Ea cursum anno conficit, et latitudinem lustrans
signiferi orbis, et longitudinem (quod idem faciunt
stellae superiores); neque unquam ab sole duorum
signorum intervan longius discedit, tum antecedens,
tuni subsequens.

XXI. Hanc igitur in stellis constantiam, hanc
tantam tam variis cursibus in omni aeternitate con-
venientiam temporum, non possum intelligere sine
mente, ratione, consilio. Quae cum in sideribus in-
esse videamus, non possumus ea ipsa non in Deorum
numero reponere. Nec vero stellae eae, quae iner-
rantes vocantur, non significant eamdem mentem
atque prudentiam, quarum est quotidiana, conve-
niens, constansque conversio: nec habent aethereos
cursus, neque coelo inhaerentes, ut plerique dicunt·
physicae rationis ignari. Non est enim aetheris ea na-
tura, ut vi sua stellas complexa contorqueat. Nam,
tenuis ac pellucens, et aequabili calore suffusus,
aether non satis aptus ad stellas continendas videtur.
Habent igitur suam sphaeram stellae inerrantes, ab
aetherea. conjunctione secretam et liberam. Earum

