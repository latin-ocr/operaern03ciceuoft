366 DE NAT. DEOR. Lm. 11. cip. 31.

regit ipse naturam: etenim, si concedimus, intelli-
gentes esse Deos, concedimus etiam providentes, et
rerum quidem maximarum. Ergo, utrum ignorant,
quae res maximae sint, quoque hae modo tractandae
et tuendam an vim non habent, quit tantas res susti-
neant et gerant ? At et ignoratio rerum aliena natu-
rae Deorum est; et sustinendi muneris propter imbe-
cillitatem difficultas minime cadit in majestatem Deo-
rum. Ex quo efficitur id, quod volumus, Deorum
providenti& mundum administrari.

XXXI. Atqui necesse est, cum sint Dii (si modo
sint, ut profecto sunt), animantes esse, nec solum
animantes, sed etiam rationis compoteS, inter seque
quasi civili conciliatione et societate conjunctos, unum
mundum, ut communem rempublicam atque urbem
aliquam, regentes. Sequitur, ut eadem sit in his, quae
in genere humano, ratio, eadem veritas utrobique sit,
eademque lex ς quae est recti praeceptio, pravique de-
pulsio. Ex quo intelligitur, prudentiam quoque et
mentem a Diis ad homines pervenisse: ob eamque
causam, majorum institutis, mens, fides, virtus, con-
cordia, consecratae‚ et publice dedicatae sunt. Quae
qui convenit penes Deos esse negare, cum eorum
augusta et sancta simulacra veneremur? Quod si
inest in hominum genere mens, fides, virtus, concor-
dia; unde haec in terras, nisi a superis, defluere po-
tuerunt ? Cumque sint in nobis consilium, ratio,
prudentia3 necesse est, Deos haec ipsa habere ma-
jora, nec habere solum, sed etiam his uti in maximis
et optimis rebus. Nihil autem est nec majus nec
melius mundo. Necesse est ergo, eum Deorum con-
silio et providentia administrari.

Postremo, cum satis docuerimus, hos esse Deos,
quorum insignem vim et illustrem faciem videremus,
solem dico, et lunam, et vagas stellas, et inerrantes,
et coelum, et mundum ipsum, et earum rerum vim,
quae inessent in omni mundo, cnm magno usu et

 

