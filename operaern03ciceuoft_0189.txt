TUSC. QUAEST. 1113. 11. CAP. 22. 175

adhuc nos quidem vidimus neminem: sed philoso-
phorum sententiis, qualis futurus sit, si modo ali-
quando fuerit, exponitur) is igitur, si ea ratio, qua:
erit in eo perfecta atque absoluta, sic illi parti impe-
rabit inferiori, ut justus parens probis ffliis; nutu,
quod volet, conficiet, nullo labore, null& molestia.
Eriget ipse se, suscitabit, instruet, armabit; ut, tam-
quam hosti, sic obsistat dolori. Quae sunt ista arma ?
Contentio, confirmatio, sermoque intimus, cum ipse
secum, “ Cave turpe quidquam, languidum, rnon
virile.'’

Obversentur species honestae animo: Zeno propo.
natur Eleates, qui perpessus est omnia potius, quam
conscios delendae tyrannidis indicaret. De Anaxarcho
Democritico cogitetur, qui, cum Cypri in manus N i-
cocreontis regis incidisset, nullum genus supplicii de-
precatus est, neque recusavit. Calanus Indus, indoc-
tus ac barbarus, in radicibus Caucasi natus, suit vo-
luntate vivus combustus est. Nos, si pes condoluit,
si dens, si tactum dolore corpus, ferre non possumus.
Opinio est enim quaedam effeminata ac levis, nec in
dolore magis quam in voluptate; quit cum liquesci-
mus, fluimusque mollitiei, apis aculeum sine clamore
ferre non possumus.

At vero C. Marius, rusticanus vir, sed plane vir,
cum secaretur, ut supra dixi, principio vetuit se al-
ligari: nec quisquam ante Marium solutus dicitur
esse sectus. Cur ergo postea alii? valuit auctoritas-
Videsne igitur, opinionis esse, non naturae, malum Ρ
Et tamen fuisse acrem morsum doloris, idem Marius
ostendit: crus enim alterum non praebuit. Ita et
tulit dolorem, ut vir, et, ut homo, majorem ferre
sine caus& necessari& noluit. Totum igitur in eo est,
ut tibi imperes. Ostendi autem, quod esset impe-
randi genus; atque haec cogitatiO, quid patientia,
quid fortitudine, quid magnitudine animi dignissi-
mum sit, non solum animum comprhnit,·sed ipsum
etiam dolorem, nescio quo pacto, mitiorem facit·

