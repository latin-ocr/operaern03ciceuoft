DE FINIBUS, Lm. IV. CAP. 24. 57

enim ille respirat, ante quam emersit3 et catuli aeque
caeci priusquam dispexerunt, ac si ita futuri semper
essent. Illa sunt similia: hebes acies est cuipiam
oculorum: corpore alius languescit: hi, curatione
adhibita, levantur in dies: alter valet plus quotidie :
alter videt. Hi similes sunt omnibus, qui virtuti
student; levantur vitiis, levantur erroribus: nisi
forte censes Ti. Gracchum patrem non beatiorem
fuisse, quam filium, cum alter stabilire rempublicam
studuerit, alter evertere. Nec tamen ille erat sapiens :
quis enim hoc? aut quando Ρ aut ubi ἓ aut unde?
sed, quia studebat laudi et dignitati, multum in vir-
tute processerat. Conferam autem avum tuum, Dm-
sum, cum C. Graccho ejus fere aequali. Quae hic
reipublicae vulnera imponebat, eadem ine sanabat.
Sed nihil est, quod tam miseros faciat, quam impietas
et scelus. Ut jam omnes insipientes sint miseri (quod
profecto sunt), non est tamen aeque miser, qui patriae
consulit, et is qui illam exstinctam cupit. Levatio
igitur vitiorum magna fit iis, qui habent ad virtutem
progressionis aliquantum.

Vestri autem progressionem ad virtutem fieri
aiunt; levationem vitiorum fieri negant. At, quo ni-
tantur homines acuti argumento ad probandum,
operae pretium est considerare. Quarum, inquit, ar-
tium summa crescere potest, earum etiam contraria-
rum summa poterit augeri: ad virtutis autem sum-
mam accedere nihil potest: ne vitia quidem igitur
crescere poterunt, quae sunt virtutum contraria.
Utrum igitur tandem perspicuis dubia aperiuntur, an
dubiis perspicua tolluntur? Atqui hoc perspicuum
est, vitia alia in aliis esse majora: illud dubium, ad
id, quod siunmum bonum dicitis, ecquaenam fieri
possit accessio. Vos autem, cum perspicuis dubia
debeatis illustrare, dubiis perspicua conamini tollere.

Itaque eadem ratione, qua sum paulo ante usus,
haerebitis. Si enim propterea vitia alia aliis majora
non sunt, quia ne ad finem quidem bonorum eum,

