178 TUSC. QUAEST. 11113. II. CAP. 26.

non saepe prodeunt. Ε quibus homo sane levis He-
racleotes Dionysius, cum a Zenone fortis esse didi-
cisset, a dolore deductus est. Nam, eum ex renibus
laboraret, ipso in ejulatu clamitabat, falsa esse illa,
quae antea de dolore ipse sensisset. Quem cum
Cleanthes condiscipulus rogaret, quasnam ratio eum
de sententia& deduxisset, respondit, Quia, cum tan-
tum operae philosophiae dedissem, dolorem tamen
ferre non possem, satis esset argumenti, malum esse
dolorem z plurimos autem annos in philosophia con-
sumsi, nec ferre possum: malum est igitur dolor.
Tum Cleanthem, cum pede terram percussisset, ver-
sum ex Epigonis ferunt dixisse,

‘⁶ Audisne haec, Amphiara'e', sub terram abdite ?''

Zenonem significabat, a quo illum degenerare do-
lebat.

At non noster Posidonius3 quern et ipse saepe
vidi3 et id dicam, quod solebat narrare Pompeius :
se, cum Rhodum venisset decedens ex Syriai, audixe
voluisse Posidonium: sed, eum audivisset, eum gra-
viter esse aegrum, quod vehementer ejus artus labo-
rarent, voluisse tamen nobilissimum philosophum
visere: quem ut vidisset, et salutavisset, honorificis.
que verbis prosecutus esset, molesteque se dixisset
ferre, quod eum non posset audire3 atille, Τ u vero,
inquit, potes: nec committam, ut dolor corporis ef-
ficiat, ut frustra tantus vir ad me venerit. Itaque
narrabat, eum graviter et copiose de hoc iPSO, Nihil
esse bonum, nisi quod honestum esset, cubantem
disputavisse: cumque quasi faces ei dolorisadmo-
verentur, saepe dixisse, “ Nihil agis, dolor: quam-
vis sis molestus, nunquam te esse confitebor ma-
lum.'’

Omninoque omnes clari et nobilitati labores con-
temnendo fiunt etiam tolerabiles.

XXVI. Videmusne, ut apud magistros eorum lu-
dorum, qui Gymnici nominantur, magnus honos sit,

