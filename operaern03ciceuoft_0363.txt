DE NAT. DEOR. Lm. 11. CAP. 1⁶2. 349

sensum et rationem. In ea parte igitur, in qua
mundi inest principatus, haec inesse necesse est, et
acriora quidem atque majora. Quocirca, sapientem
esse mundum, necesse est3 naturamque eam, quae
res omnes complexa teneat, perfectione rationis ex—
cellere; eoque Deum esse mundum, omnemque vim
mundi natura divina contineri.

Atque etiam mundi ille fervor, purior, pelluci-
(Ποῖ, mobiliorque multo, ob easque causas aptior ad
sensus commovendos, quam hic noster calor, quo haec,
quae nota nobis sunt, retinentur et vigent. Absurdum
est igitur dicere, cum homines bestiaeque hoc calore
teneantur, et propterea moveantur ac sentiant, mun·
dum esse sine sensu3 qui integro et puro et libero,
eodemque acerrimo et mobilissimo, ardore teneatur ;
praesertim cum is ardor, qui est mundi, non agitatus
ab alio, neque externo pulsu, sed per se ipse, ac sua.
sponte, moveatur. Nam quid potest esse mundo va-
lentius, quod pellat atque moveat calorem eum, quo
ifle teneatur P

XII. Audiamus enim Platonem, quasi quemdam
Deum philosophorun13 cui duo placet esse motus,
unum suum, alterum externum: esse autem divi-
nius, quod ipsum ex se sua sponte moveatur, quam
quod pulsu agitetur alieno. Hunc autem motum in
solis animis esse ponit; ab hisque principium motus
esse ductum putat. Quapropter, quoniam ex mundi
ardore motus omnis oritur, is autem ardor, non alieno
impulsu, sed sua sponte, movetur: animus sit, ne-
cesse est. Ex quo efficitur, animantem esse mun-
dum.

Atque ex hoc quoque intelligi poterit, in eo inesse
intelligentiam, quod certe est mundus melior, quam
ulla natura. Ut enim nulla pars corporis nostri est,
quae non sit minoris quam nosmetipsi sumus; sic
mundum universum pluris esse, necesse est, quam
partem aliquam universi. Quod si ita est, sapiens sit
mundus, necesse est: narn, ni ita esset⁷ hominem,

(Philas.) vor.. 111. 2 Η

