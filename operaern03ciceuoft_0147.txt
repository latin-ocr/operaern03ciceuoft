TUSC. QUAEST. Lm. Ι. Cim 30. 133

discessus, et secretio ac diremtus earum partium,
quae, ante interitum, junctione aliqua tenebantur.

His et talibus rationibus adductus, Socrates nec
patronum quaesivit ad judicium capitis, nec judicibus
supplex fuit: adhibuitque liberam contumaciam, a
magnitudine animi ductam, non a superbiit ε et su-
premo vitae die, de hoc ipso multa disseruit3 ct pau-
cis ante diebus, cum facile posset educi e custodia,
noluit z et cum paene in manu jam mortiferum illud
teneret poculum, locutus ita est, ut non ad mortem
trudi, verum in coelum videretur adscendere.

XXX. Ita enim censebat, ita-que disseruit, duas
esse vias, duplicesque cursus animorum a corpore
excedentium: nam, qui se humanis vitiis contami-
navissent, et se totos libidinibus dedidissent, quibus
caecati, vel domesticis vitiis atque flagitiis se inquina-
vissent, vel republica violanda fraudes inexpiabiles
concepissent, iis devium quoddam iter esse, seclu-
sum a concilio Deorum ε qui autem se integros cas-
tosque servavissent, quibusque fuisset minima cum
corporibus contagio, seseque ab his semper sevocas-
sent, essentque in corporibus humanis vitam imitati
Deorum ; his ad illos, a quibus essent profecti, redi-
tum facilem patere. Itaque commemorat, ut cycnis,
(qui non sine causa Apollini dicati sint, sed quod ab eo
divinationem habere videantur, qua providentes quid
in morte boni sit, cum cantu et voluptate moriantur)
sic omnibus et bonis et doctis esse faciendum. Nec
vero de hoc quisquam dubitare posset, nisi idern nobis
accideret, diligenter de animo cogitantibus, quod iis
saepe usu venit, qui cum acriter oculis deficientem so-
lem intuerentur, ut adspectum omnino amitterent ς sic
mentis acics, seipsam intuens, nonnunquam hebescit ;
ob eamque causam contemplandi diligentiam amitti-
mus. Itaque dubitans, circumspectans, haesitans,
multa adversa [revertens,] tamquam [ratis] in mari
immenso, nostra vehitur oratio.

(Philas.) von. 111. N

