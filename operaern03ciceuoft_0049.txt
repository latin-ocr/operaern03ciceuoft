DE FINIBUS, Lm. IV. Cn. 5. 35

ea, quae dialectici nunc tradunt et docent, nonne ab
illis instituta sunt ct inventa. ³ De quibus ctsi a
Lhrysippo maxime est elaboratum, tamen a Zenone
minus multo, quam ab antiquis. Ab hoc autem
quaedam non melius [quam veteres· ,] quaedam om-
nino relicta.

Cumque duae sint artes, quibus perfecte ratio et
oratio compleatur, una inveniendi, altera disserendi;
hanc posteriorem ct stoici et Peripatetici, priorem au-
tem illi egregie tradiderunt; hi omnino ne attigerunt
quidem. Nam, e quibus locis, quasi thesauris, argu-
menta depromerentur, vestri ne suspicati quidem
sunt: superiores autem artificio et via tradiderunt.
Quae quidem res efficit, ne necesse sit, iisdem de re·
bus semper quasi dictata decantare, neque a com-
mentariolis suis discedere. Nam, qui sciet, ubi quid.
que positum sit, quinque eo veniat, is, etiam si quid
obrutum erit, poterit eruere, semperque esse in dis-
putando suus. Quod etsi ingeniis magnis praediti
quidam dicendi copiam sine ratione consequuntur:
ars tamen est dux certior, quam natura. Aliud est
enim poetarum more verba fundere ς aliud ea, quae
dicas, ratione et arte distinguere.

V. Similia dici possunt de explicatione naturae,
qua hi utuntur, et vestri; neque vero ob duas modo
causas (quod Epicuro videtur), ut pellatur mortis
et religionis metus ς sed etiam modestiam quamdam
cognitio rerum coelestium affert iis qui videant,
quanta sit etiam apud Deos moderatio, quantus ordo ς
et magnitudinem animi, Deorum opera et facta cer-
nentibus; justitiam etiam, cum cognitum habeas,
quod sit summi rectoris et domini numen, quod con-
silium, quae voluntas: cujus ad naturam apta ratio,
vera illa et summa lex a philosophis dicitur.

Inest, in eadem explicatione naturae, insatiabilis
quaedam e cognoscendis rebus voluptas; in quit un a,
confectis rebus necessariis, vacui negotiis, honeste ac
liberaliter possumus vivere. Ergo in hac ratione tota

 

