4 DE FINIBUS, LIB. III. CAP. 3.

quippe qui, ne reprehensionem quidem vulgi inanem
reformidans, in ipsa curia soleret legere saepe, dum
senatus cogeretur, nihi] operae 1eipublicae detrahens3
quo magis tum, in summo otio, maximZique copia,
quasi helluari libris (si hoc verbo in tam clara re
utendum est) videbatur.

Quod cum accidisset, ut alter alterum necopinato
videremus, surrexit statim. Deinde prima illa, quae
in congressu solemus: Quid tu, inquit, huc? a villa
enim, credo: et, si ibi te esse scissem, ad te ipse
venissem. Heri, inquam, ludis commissis, ex Urbe
profectus, veni ad vesperum. Causa autem fuit huc
veniendi, ut quosdam hinc libros promerem: et qui-
dem, (lato, totam hanc copiam jam Lucullo nostro
notam esse oportebit: nam his libris eum malo,
quam reliquo ornatu villae, delectari. Est enim mihi
magnae curae: quamquam hoc quidem proprium
tuum munus cst, ut ita erudiatur, utet patri, et 0ae-
pioni nostro, et tibi tam propinquo, respondeat. La-
boro autem non sine causa: nam et avi ejus memoria
moveor (nec enim ignoras, quanti fecerim Caepiouem,
qui, ut opinio mea fert, in principibus jam esset, si
viveret); et Lucullus mihi versatur ante oculos, vir,
cum omnibus excellens, tum meeum et amicitia et
omni voluntate sententifique conjunctus.

Praeclare, inquit, facis, cum et eorum memoriam
tenes, quorum uterque tibi testamento liberos suos'
commendavit, et puerum diligis. Quod autem meum
munus dicis, non equidem recuso: sed te adjungo
socium. Addo etiam illud, multa jam mihi dare signa
puerum et pudoris et ingenii: sed aetatem vides.
Video equidem, inquam: sed tamen jam infici debet
iis artibus, quas si, dum est tener, combiberit, ad
mejora veniet paratior. Sic, et quidem diligentius
saepiusque, ista loquemur inter nos; agemusque
communiter. sed resideamus, inquit, si placet. Ita-
que fecimus.

ΙΙΙ. Tum ille: Tu autem, cum ipse tantum 13-

