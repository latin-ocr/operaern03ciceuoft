DE NAT. DEOR. Lm. 11. clm. 63. 395

mundo, quibus utantur homines, hominum causa
facta esse et parata.

LXII. Principio ipse mundus, Deorum homi-
numque causa, factus est; quaeque in eo sunt, ea
parata ad fructum hominum et inventa sunt. Est
enim mundus quasi communis Deorum atque homi-
num domus, aut urbs utrorumque. Soli enim, ra-
tione utentes, jure ac lege vivunt. Ut igitur Athenas
et Lacedaemonem, Atheniensium Lacedaemoniorum-
que causa, putandum est conditas esse: omniaque,
quae sintin his urbibus, corum populorum recte esse
dicuntur: sic, quaecumque sunt in omni mundo,
Deorum atque hominum putanda sunt.

Jam vero circuitus solis et lunae, reliquorumque
siderum, quamquam etiam ad mundi cohaerentiam
pertinent, tamen et spectaculum hominibus praebent;
nulla est enim insatiabilior species, nulla pulchrior,
et ad rationem sollertiamque praestantior ε eorum
enim cursus dimetati, maturitates temporum, et va-
rietates mutationesque, cognovimus : quae si homini-
bus solis nota sunt, hominum facta esse causa judi-
canda sunt.

Terra vero, feta frugibus, et vario leguminum
genere, quae cum maxima largitate fundit, ea, fera-
rumne an hominum causa, gignere videtur? Quid
de vitibus olivetisque dicam Ρ quarum uberrimi lae-
tissimique fructus nihil omnino ad bestias pertinent.
Neque enim serendi neque colendi, nec tempestive
demetendi percipiendique fructus, neque condendi ac
reponendi, ulla pecudum scientia est : earumque
omnium rerum hominum est et usus et cura.

LXIII. Ut fides igitur et tibias eorum caus'a fac-
tas dicendum est, qui illis uti possunt3 sic ea, quae
diximus, solis iis confitendum est esse parata, qui
utuntur: nec, si quae bestiae furantur aliquid ex his,
aut rapiunt, illarum quoque causa ea nata esse dice-
mus. Neque enim homines murium aut formicarum
causa frumentum condunt, sed conjugum et libero-

