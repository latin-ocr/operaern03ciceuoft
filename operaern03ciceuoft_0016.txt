2 DE FINIBUS, 1113. 111, CAP. 2.

num, ut virtute careat, qua⁴ nihil potest esse prae-
stantius.

Itaque, quamquam, in eo sermone qui cum Tor-
quato est habitus, non remissi fuimus; tamen haec
aerior est cum Stoicis parata contentio. Quae enim
de voluptate dicuntur, ea nec acutissime nec abscon-
dite disseruntur. Neque enirn, qui defendunt eam,
versuti iu disserendo sunt, nec, qui contra dicunt,
causam difficilem repellunt. Ipse etiam dicit Epi-
curus, ne argumentandum quidem esse de voluptate,
quod sit positum ejus judicium in sensibus, ut com-
moneri nos satis sit, nihil attineat doceri. Quare illa
nobis simplex fuit in utramque partem disputatio.
N ec enim in Torquati sermone quidquam implica-
tum aut tortuosum fuit; nostraque, ut mihi videtur,
dilucida oratio. Stoicorum autem non ignoras quam
sit subtile, vel spinosum potius, disserendi genus3
idque cum Graecis, tum magis nobis, quibus etiam
verba parienda sunt, imponendaque nova novis rebus
nomina· quod quidem nemo mediocriter doctus mi-
rabitur, cogitans, in omni arte, cujus usus vulgaris
communisque non sit, multam novitatem nominum
esse, cum constituantur earum rerum vocabula, quae
in quaque arte versentur. Itaque et di ilectici et phy-
sici verbis utuntur iis, quae ipsi (xraeciae nota non
sunt. Geometrae vero, musici, grammatici, etiam
more quodam loquuntur suo. Item ipsae rhetorum
artes, quae sunt totae forenses atque populares, verbis
tamen, in docendo, quasi privatis utuntur ac suis.

ΙΙ. Atque, ut omittam has artes elegantes et in-
genuas, ne opifices quidem tueri sua artificia possent,
nisi vocabulis uterentur nobis incognitis, usitatis sibi.
Quin etiam agricultura, quae abhorret ab omni poli-
tiore elegantia, tamen eas res, in quibus versatur,
nominibus notavit novis. Quo magis hoc philosopho
faciendum est: ars est enim philosophia vitae: de
qua disserens arripere verba de foro non potest.
Quamquam ex omnibus philosophis Stoici plurima

