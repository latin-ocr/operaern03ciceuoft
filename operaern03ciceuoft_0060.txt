46 DE FINIBUS, Lm. IV. CAP. 15.

est summum aliquid atque optimum, ut in equis, in
canibus; quibus tamen et dolore vacare opus est, et
valere. Sic igitur in homine perfectio ista, 'm eo po-
tissimum quod est optimum⁷ id est, 'm virtute, laur.
datur. Itaque mihi non satis videmini considerare,
quod iter sit naturae, quaeque progressio. Non enim,
quod facit in frugibus, ut, cum ad spicam perduxerit
ab herqu relinquat et pro nihilo habeat herbam,
idem facit in homine, cum eum ad rationis habitum
perduxerit. Semper enim ita assumit aliquid, ut ea,
quae prima dederit, ne deserat.

Itaque sensibus rationem adjungit; et, ratione
effecta, sensus non relinquit. Ut si cultura vitium,
cujus hoc munus est, ut efficiat, ut vitis cum parti-
bus suis omnibus quam optime se habeat (sed sic
intelligamus3 licet enim, ut vos quoque soletis, fin-
gere aliquid docendi causa) : si igitur illa cultura vi-
tium in vite insit, ipsa caetera (credo) velit, quae ad
colendam vitem attinebunt‚ sicut antea3 se autem
omnibus vitis partibus praeferat, statuatque nihil esse
melius in vite, quam se: similiter sensus, cum ac·-
cessit ad naturam, tuetur illam quidem, sed etiam
tuetur se: cum autem assumta ratio est, tanto in
dominatu locatur, ut omnia issa prima naturae hujus
tutelae subjiciantur.

Itaque non discedit ab eorum curatione, quibus
praeposita vitam omnem debet gubernare: ut mirari
satis eorum inconstantiam non possimus. Naturalem
enim appetitionem (quam vocant ὁρμην), itemque
officium⁷ ipsam etiam virtutem, tuentem esse volunt
earum rerum, quae secundum naturam sunt: cum
autem ad summum bonum volunt pervenire, transi-
liunt onmia3 et duo nobis opera pro uno relinquunt,
ut alia sumamus, alia appetamus, potius quam unu
fine utrumque concludant.

XV. At enim jam dicitis, virtutem non posse
constitui, si ea, quae extra virtutem sint, ad beate
vivendum pertineant: quod totum contra est. In-

