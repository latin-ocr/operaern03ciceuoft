TUSC. QUAEST. Lm. 111. CAP- 30. 211

antea de Ajacis morte consolatus esset, is, cum au-
disset de suo, fractus est. De cujus commutata mente
sic dicitur ε

“ Nec vero tanta praeditus sapientia

Quisquam est, qui, aliorum aerumnam dictis al-

levans,

Non idem, cum fortuna mutata impetum

Convertat, clade subita frangatur sua,

Ut illa ad alios dicta¹ et praecepta excidantst'

Haec cum disputant, hoc student efficere, naturae
obsisti nullo modo posse. Ii tamen fatentur, gra-
viores aegritudines suscipi, quam natura cogat Quae
est igitur amentia, ut nos quoque idem ab aliis re-
quiramus ,⁹

Sed plures sunt causae suscipiendi doloris: primum
ina opinio mali, quo viso atque persuaso, aegritudo
insequitur necessario. Deinde etiam gratum mortuis
se facere, si graviter eos lugeant, arbitrantur. Acce-
dit superstitio muliebris quaedam : existimant enim,
Diis immortalibus se facilius satisfacturos, si, eorum
plaga perculsi, afflictos se et stratos esse fateantur.
Sed, haec inter se quam repugnent, plerique non
vident. Laudant enim eos, qui aequo animo morian-
tur; qui alterius mortem aequo animo ferant, eos
putant vituperandos: quasi fieri ullo modo possit,
(quod in amatorio sermone dici solet) ut quisquam
plus alterum diligat, quam se. Praeclarum illud est,
et, si quaeris, rectum quoque et verum, ut eos, qui
nobis carissimi esse debeant, aeque ac nosmetipsos
amemus: ut vero plus, fieri nullo pacto potest. Ne
optandum quidem est in amicitia, ut me ille plus
quam semet, ego inum plus quam me. Perturbatio
vitae, si ita sit, atque officiorum omnium, consequa-
tur. Sed de hoc alias.

XXX. Nunc illud satis est, non attribuere ad
amissionem amicorum miseriam nostram, ne illos
plus, quam ipsi velint, si sentiant, plus certe, quam

