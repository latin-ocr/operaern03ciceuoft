218 TUSC. QUAEST. Lm. IV. CAP. 2.

etiam conservata et culta videantur. Erat enim illis
paene in conspectu praestanti sapientia et nobilitate
Pythagoras, qui fuit in Italia temporibus iisdem,
quibus L. Brutus patriam liberavit, przeclarus auctor
nobilitatis tuae. Pythagorae autem doctrina, cum longe
lateque flueret, permanavisse mihi videtur in hanc
civitatem: idque cum conjectura probabile est, tum
quibusdam etiam vestigiis indicatur. Quis enim est,
qui putet, cum floreret [in Italia] Graecia potentis-
simis et maximis urbibus, ea, quae Magna dicta est,
in hisque primum ipsius Pythagorae, deinde postea
Pythagoreorum, tantum nomen esset, nostrorum ho-
minum ad eorum doctissimas voces aures clausas
fuisse? Quinetiam arbitror, propter Pythagoreorum
admirationem, Numam quoque regem Pythago-
reum a posterioribus existimatum. Nam cum Py-
thagorae disciplinam et instituta cognoscerent, regis-
que cjus aequitatem et sapientiam a majoribus suis
accepissent, aetates autem et tempora ignorarent prop-
ter vetustatem, eum, qui sapientia excelleret, Pytha-
gorae auditorem fuisse crediderunt.

ΙΙ. Et de conjectura quidem hactenus. Vestigia
autem Pythagoreorum quamquam multa colligi pos-
sunt, paucis tamen utemur, quoniam non id agitur
hoc tempore. Nam, cum carminibus soliti illi esse
dicantur et praecepta quaedam occultius tradere, et
mentes suas, a cogitationum intentione, cantu fidibus-
que ad tranquillitatem traducere; gravissimus auctor
in ‘⁶ Originibus” dixit Cato, morem apud majores
hunc epularum fuisse, ut deinceps, qui accubamut,
canerent ad tibiam clarorum virorum laudes atque
virtutes. Ex quo perspicuum est, et cantus tum
fuisse rescriptos vocum sonis, et carmina.

Quamquam id quidem etiam XII. tabulae decla-
rant, condi jam tum solitum esse carmen: quod ne
liceret fieri ad alterius injuriam, lege sanxerunt. N ec
vero illud non eruditorum temporum argumentum
est, quod et Deorum pulvinaribus, et epulis magi-

 

