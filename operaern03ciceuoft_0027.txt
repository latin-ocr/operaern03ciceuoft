DE FINIBUS, Lm. ΙΙΙ. (Ἂν. 9. 13

posse incidere sapienti. Ex quo intelligitur idem
illud, solum bonum esse, quod honestum sit: idque
esse beate vivere et honeste, id est, cum virtute vivere.

IX. Nec vero ignoro, varias philosophorum fuisse
sententias, eorum dico, qui summum bonum, quod
ultimum appello, in animo ponerent. Quos quam-
quam vitiose quidam secuti sunt, tamen non modo
his tribus, qui virtutem a summo bono segregat· erunt
(cum aut voluptatem, aut vacuitatem doloris, aut
prima naturae, in summis bonis ponerent), sed etiam
alteris tribus, qui mancam fore putaverunt, sine ali-
qua accessione, virtutem3 ob eamque rem, trium
earum rerum, quas supra dixi, singuli singulas ad-
diderunt: his tamen omnibus eos antepono, cuicui-
modi sunt, qui summum bonum in animo atque in
virtute posuerunt.

Sed sunt tamen perabsurdi et ii, qui, cum scientia
vivere, ultimum bonorum, et qui nullam rerum dif-
ferentiam esse, dixerunt3 atque ita sapientem beatum
fore, nihil aliud alii momento ullo anteponentem : ut
quidam Academici constituisse dicuntur, extremum
bonorum, et summum munus esse sapientis, obsis-
tere visis, assensusque suos firme sustinere. His sin-
gulis copiose responderi solet: sed quae perspicua
sunt, longa esse non debent. Quid autem apertius,
quam, si selectio nulla sit, ab iis rebus quae eontra
naturam sint, earum rerum quae sint secundum na-
turam, tollatur omnis ea, quae quaeratur, laudetur-
que prudentia? Circumscriptis igitur iis sententiis
quas posui, et iis quae similes earum sunt, relinqui-
tur, ut summum bonum sit, vivere, scientiam adhi-
bentem earum rerum quae natura eveniant, seligen-
tem quae secundum naturam, et, si quae etiam con-
tra naturam sint, rejicientem; id est, convenienter
congruenterque naturae vivere. Sed in caeteris artibus
cum dicitur artificiose, posterum quodam modo, et
consequens putandum est, quod 1111 mmmmm-mxcv
appellant: quod autem in quo saph nter dicimus, id

(Pltilos.) VOL. 111. c

