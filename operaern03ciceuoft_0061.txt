DE FINIBUS, Lm. IV. CAP. 16. 47

troduci enim virtus nullo modo potest, nisi omnia,
quae leget, quaeque rejiciet, unam referantur ad sum-
mam. Nam, si omnino nos negligimus,‘ m Aristonea
vitia et peccata incidemus; obliviscemurque, quae
virtuti ipsi principia dederimus. Sin ca non neglige-
mus, neque tamen ad finem summi boni referemus,
non multum ab Herilli levitate aberrabimus. Dua-
rum enim vitarum nobis erunt instituta capienda:
facit enim ffle duo sejuncta ultima bonorum· qme,
ut essent vera, conjumr i debuerunt. nunc ita. sepa-
rantur, ut disjuncta sint· quo nihil potest esse per-
versius.

Itaque contra est, ac dicitis; nam constitui virtus
nullo modo potest, nisi ea, quae sint prima naturae,
ut ad summam pertinentia, tenebit. Quaesita enim
virtus est, non quae relinqueret naturam, sed quae
tueretur. At illa, ut vobis placet, partem quamdam
tuetur; reliquam deserit. Atque lpsa institutio ho-
minis si loqueretur, h aec diceret: Primos suos quasi
coeptus appetendi fuisse, ut se conservaret in ea na-
tura, in qua ortus esset. Nondum autem explanatum
satis erat, quid maxime natura vellet. Explanetur
igitur. Quid ergo aliud intelligetur, nisi ut ne qua
pars naturae negligatur? in qua si nihil est praeter
rationem, sit in una virtute finis bonorum. Sin est
etiam corpus, ista explanatio naturae nempe hoc effe-
cerit, ut ea, quae ante explanationem tenebamus, re-
linquamus. Ergo id est convenienter naturae viv ere,
a natura discedere! Ut quidam philosophi, cum, a
sensibus profecti, majora quaedam ac diviniora vidis-
sent, sensus reliquerunt; sic isti, cum, ex appetitione
rerum, virtutis pulchritudinem adspexissent, omnia,
quae praeter virtutem ipsam viderant, abjecerunt,
obliti, naturam omnem appetendarum rerum ita late
patere, ut a principiis permanaret ad fines· neque
intelligunt, se rerum illarum pulchrarum atque ad-
mirabilium fundamenta subducere.

XVI. Itaque mihi videntur omnes quidem ini

 

