126 TUSC. QUAEST. 1118. Ι. ΟΑΡ. 24.

finem habeat, necesse est. Solum igitur, quod se ip-
sum movet, quia nunquam deseritur a se, nunquam
ne moveri quidem desinit. Quinetiam caeteris, quae
moventur, hic fons, hoc principium est movendi.
Principii autem nulla est origo: nam e principio
oriuntur omnia: ipsum autem nulla ex re alia nasci
potest: nec enim esset principium, quod gigneretur
aliunde. Quod si nunquam oritur, ne occidit quidem
unquam. Nam principium exstinctum nec ipsum ab
alio renascetur, nec a se aliud creabit; siquidem ne-
cesse est a principio oriri omnia. Ita fit, ut motus
principium ex eo sit, quod ipsum a se movetur. Id
autem nec nasci potest, nec mori: vel concidat omne
coelum, omnisque terra consistat, necesse est; nec
vim ullam nanciscatur, quit, utprimo,impulsa movea-
tur. Cum pateat igitur, aeternum id esse quod se ip.
sum moveat, quis est, qui hanc naturam animis esse
tributam neget? Inanimum est enim omne, quod
pulsu agitatur externo: quod autem est animal, id
motu cietur interiore, et suo: nam haec est propria
natura animi atque vis: quae si est una ex omnibus,
quae se ipsa semper moveat; neque nata certe est, et
aeterna est.”

Licet concurrant plebeii omnes philosophi, (sic
enim ii, qui a Platone et Socrate, et ab ea familiai,
dissident, appellandi videntur) non modo nihil un-
quam tam eleganter explicabunt, sed ne hoc quidem
ipsum, quam subtiliter conclusum sit, intelligent.
Sentit igitur animus se moveri: quod cum sentit, il-
lud una sentit, se vi sua, non aliena, moveri: nec
accidere posse, ut ipse unquam a se deseratur: ex
quo efficitur aeternitasg nisi quid habes ad haec.
A aditor. Ego vero facile sum passus, ne in mentem
quidem mihi aliquid contra venire: ita isti faveo
sententiae.

XXIV. Marcus. Quid illa tandem? num leviora
censes, quae declarant inesse in animis hominum
divina quaedam? quae si cernerem quemadmodum

