TUSC. QUAEST. Lm. V. Cn». 34. 285

praeterfluere sinere: ita perpetuas et contextas vo-
luptates in sapiente fore semper, cum exspectatio
speratarum voluptatum, perceptarum memoriae jun-
geretur. Atque iis similia ad victum etiam transfe-
runtur; extenuanturque magnificentia et sumtus
epularum, quod parvo cultu natura contenta sit.
XXXIV. Etenim quis hoc non videt, desideriis
ista condiri omnia? Darius, in fugai, curn aquam
turbidam et cadaveribus inquinatam bibisset, negavit
unquam se bibisse jucundius. Nunquam videlicet
sitiens biberat. N ec esuriens Ptolemaeus ederat; cui
cum peragranti [Egyptulm comitibus non consecutis,
cibarius in casa panis datus esset, nihil visum est
illo pane jucundius. Socratem ferunt, cum usque ad
vesperum contentius ambularet, quaesitumque esset
ex eo, quare id faceret, respondisse, se, quo melius
coenaret, opsonare ambulando famem. Quid? vic-
tum Lacedaemoniorum in phiditiis nonne videmus ?
ubi cum tyrannus coenavisset Dionysius, negavit se
jure illo nigro, quod coenae caput erat, delectatum.
Tum is, qui illa coxerat3 “ Minime mirum; con-
dimenta enim defuerunt? ‘⁴ Quae tandem ,Ψ inquit
ille. “ Labor in venatu, sudor, cursus ab Eurota,
fames, sitis: his enim rebus Lacedaemoniorum epulae
condiuntur.” Atque hoc non ex hominum more so-
lum, sed etiam ex bestiis, intelligi potest, quae, ut
quidquid objectum est, quod modo a natura non sit
alienum, eo contentae, non quaerunt amplius. Civi-
tates quaedam universae, more doctae, parcimonia de-
lectantur, ut de Lacedaemoniis paulo ante diximus.
Persarum a Xenophonte victus exponitur; quos ne-
gat ad panem adhibere quidquam, praeter' nastur-
tium. Quamquam, si quaedam etiam suaviora natura
desideret, quam multa ex terra arboribusque gignun-
tur, cum copia¹ facili, tum suavitate praestanti!
Adde siccitatem, quae consequitur hanc continentiam
in victu: adde integritatem valetudinis. Confer su-
dantes, ructanteS, refertos epulis, tamquam opimos

