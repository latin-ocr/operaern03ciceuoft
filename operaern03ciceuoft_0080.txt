613 DE FINIBUS, Lm. V. CAP. 3.

sed audistine modo de Charmada ? Rapior illuc:
revocat autem Antiochus: nec est praeterea, quem
audiamus.

I ΙΙ. Tum Piso, Etsi hoc, inquit, fortasse non po-
terit sic abire, cum hic adsit, (me autem dicebat) ta-
men audebo te ab hac Academia novit ad veterem
illam vocare; in qua, ut dicere Antiochum audie-
bas, non ii soli numerantur, qui Academici vocan-
tur, Speusippus, Xenocrates, Polemo, Crantor, caete-
rique, sed etiam Peripatetici veteres, quorum priu-
ceps Aristoteles, quem, excepto Platone, haud scio
an recte dixerim principem philosophorum. Ad eos
igitur converte te, quaeso. Ex eorum enim scriptis et
institutis, cum omnis doctrina liberalis, omnis histo-
ria, omnis sermo elegans sumi potest, tum varietas
est tanta artium, ut nemo, sine eo instrumento, ad
ullam reni illustriorem satis ornatus possit accedere.
Ab his oratores, ab his imperatores, ac rerumpubli-
carum principes, exstiterunt. Ut ad minora veniam,
mathematici, poe‘tae, musici, medici denique ex hac,
tamquam ex omnium artium officina, profecti sunt.

Ad quae ego, Scis me, inquam, istud idem sentire,
Piso: sed a te opportune facta mentio est: studet
enim meus audire Cicero, quaenam sit istius veteris,
quam commemoras, Academiae de finibus bonorum,
Peripateticorumque sententia. censemus autem te
facillime id explanare posse, quod et Staseam Nea-
politanum multos annos habueris apud te, et com--
plures jam menses Athenis haec' ipsa te ex Antiocho
videmus exquirere. Et ille ridens, Age, age, inquit,
(satis enim scite me nostri sermonis principium csse
voluisti) exponamus adolescenti, si qua forte possu-
mus. Dat enim id nobis solitudo, quod si quis Deus
diceret, nunquam putarem, me in Academia, tam-
quam philosophum, disputaturum. Sed ne, dum
huic obsequor, vobis molestus sim. Mihi, inquam,
qui te idipsum rogavi ἶ) Tum Quintus et Pomponius
cum idem se velle dixissent, Piso exorsus est. Cujus

 

