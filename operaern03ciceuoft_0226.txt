212 TUSC. QUAEST. Lm. III. CAP. 31.

nosmetipsos, diligamus. Nam quod aiunt, plerosque
consolationibus nihil levari, atljungtrntque, consola-
tores ipsos confiteri se' miseros, cum ad eos impetum
suum fortuna converterit ς utrumque dissolvitur. Sunt
enim ista non naturae vitia, sed culpae. Stultitiam au-
tem accusare quamtis copiose licet. Nam et qui non
levantur, ipsi ad miseriam invitant3 et qui suos casus
aliter ferunt, atque [ut] auctores aliis ipsi fuerunt,
non sunt vitiosiores, quam fere plerique, qui avari
avarOS, gloriae cupidos gloriosi, reprehendunt. Est
enim proprium stultitiae, aliorum vitia cernere, obli-
visci suorum. Sed nimirum hoc maximum est expe-
rimentum, cum constet aegritudinem vetustate tolli,
hanc vim non esse in die positam, sed in cogitatione
diuturna. Nam, si et eadem res est, et idem est ho-
mo ; qui potest quidquam de dolore mutari, si neque
de eo, propter quod dolet, quidquam est mutatum,
neque de eo qui dolet? Cogitatio igitur diuturna,
nihil esse in re mali, dolori medetur, non ipsa diu-
turnitas.

XXXI. Hic mihi afferunt mediocn'tatesg quae si
naturales sunt, quid opus est consolatione? Natura
enim ipsa terminabit modum : sin opinabiles, opinio
tota tollatur. Satis dictum esse arbitror, aegritudinem
esse opinionem mali praesentis, in qua opinione illud
insit, ut aegritudinem suscipere oporteat.

Additur ad hanc definitionem a Zenone recte, ut
illa opinio praesentis mali sit recens. Hoc autem ver-
bum sic interpretatur, ut non tantum illud recens
esse velit, quod paulo ante acciderit, sed, quamdiu
in illo opinato malo vis quaedam insit, et vigeat, et
habeat quamdam viriditatem, tamdiu appelletur re-
cens: ut Artemisia illa, Mausoli, Cariae regis, uxor,
quae nobile illud Halicarnassi fecit sepulcrum, quam-
diu vixit, vixit in luctu, eodemque etiam confecta
contabuit. Huic erat illa opinio quotidie recens;
quae tum denique non appellatur recens, cum ve-
tustate exaruit.

,Ι
f
ι
ἕ
ΙΙ,
2

