DE NA'r. DEOR. Lm. 11. CAP. 58. 391

dum non egeremus, [ut qui,] tamquam involuti,
quiescerent. Latent praeterea utiliter, et excelsis un-
dique partibus sepiuntur. Primum enim superiora,
superciliis obducta, sudorem, a capite et a fronte de-
fluentem, repellunt. Genae deinde ab inferiore parte
tutantur, subjectae, leviterque eminentes. Nasus ita
locatus est, ut quasi murus oculis interjectus esse
videatur.

Auditus autem semper patet; ejus enim sensu
etiam dormientes egemus: a quo cum sonus est
acceptus, etiam a somno excitamur. Flexuosum iter
habet, ne quid intrare possit, si simplex et directum
pateret⁴ Provisum etiam, ut, si qua minima bestiola
conaretur irrumpere, in sordibus aurium, tamquam
in visco, inhaereseeret. Extra autem eminent, quae
appellantur aures, et tegendi causa factae, tutandique
sensus, et ne adjectae voces laberentur, atque erra-
rent, pn'usquam sensus ab his pulsus esset. Sed
duros et quasi corneolos habent introitus, multisque
cum flexibus; quod his naturis relatus amplificatur
sonus. Quocirca et in fidibus testudine resonatur, aut
cornu: et ex tortuosis locis et inclusis soni referun-
tur ampliores. Similiter nares, quae semper propter
necessarias utilitates patent, contractiores habent in(-
troitus, ne quid in eas, quod noceat, possit perva-
dere: humoremque semper habent, ad pulverem
multaque alia depellenda, non inutilem. Gustatus
praeclare septus est. Ore enim continetur, et ad usum
apte, et ad incolumitatis custodiam.

LVIII. Omnisque sensus hominum multo ante-
cellit sensibus bestiarum. Primum enim oculi in iis
artibus, quarum judicium est oculorum, in pictis,
fictis, caelatisque formis, in corporum etiam motione
atque gestu, multa cernunt subtilius. Colorum etiam
et figurarum venustatem atque ordinem, et (ut ita
dicam) decentiam, oculi judicant; atque etiam alia
majora. Nam et virtutes et vitia cognoscunt: iratum,
propitium; laetantem, dolentem ς fortem, ignavum;

