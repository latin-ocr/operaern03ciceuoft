DE NAT. DEOR. Lm. Ι. ΟΛΡ. 1453 307

eus appellatur; qui omnem vim divinam in natura
sitam esse censet, quae causas gignencli,'3a11gendi‚
minuendi, habeat, sed careat omni sensu et figura.

XIV. Zeno autem (ut jam ad vestros, Balbe, ve-
niam) naturalem legem divinam esse censet, eamque
vim obtinere recta imperantem, prohibentemque con-
traria: quam legem quomodo efficiat animantem,
intelligere non possumus. Deum autem animantem
certe volumus esse. Atque hic idem alio loco aethera
Deum dicit, si intelligi potest nihil sentiens Deus,
qui nunquam nobis occurrit neque in precibus, ne-
que in optatis, neque in votis. Aliis autem libris ra-
tionem quamdam, per omnem naturam rerum pertin
nentem, [ut divinam] esse affectam putat. Idem
astris hoc idem tribuit, tum annis, mensibus, anno-
rumque mutationibus. Cum vero Hesiodi Theogo-
niam interpretatur, tollit omnino usitatas perceptas-
que cognitiones Deorum. Neque enim J ovem, neque
J unonem, neque Vestam, neque quemquam qui ita
appelletur, in Deorum habet numero: sed rebus
inanimis atque mutis, per quamdam significationem,
haec docet tributa nomina.

Cujus discipuli Aristonis non minus magno in er-
rore sententia est3 qui neque formam Dei intelligi
posse censeat, neque in Diis sensum esse dicat, du-
bitetque omnino, Deus animans, necne, sit.

Cleanthes autem, qui Zenonem audivit una cum
eo quem proxime nominavi, tum ipsum mundum
Deum dicit esse3 tum totius naturae menti atque
animo tribuit hoc nomenz tum ultimum, et altissi-
mum, atque undique circumfusum, et extremum,
omnia cingentem atque complexum, ardorem, qui
aether nominetur, certissimum Deum judicat. Idem-
que, quasi delirans, in iis libris quos scripsit contra
voluptatem, tum fingit formam quamdam et speciem
Deorum, tum divinitatem omnem tribuit astris, tum
nihil ratione censet esse divinius. Ita fit, ut Deus ille,
quem mente noscimus, atque in animi notione, tam-

