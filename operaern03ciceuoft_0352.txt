M. TULLII CICERONIS,

DE

NATURA DEORUM,
AD M. BRUTUM,

LIBER SECUNDUS.

-ψψ

Ι. QUAE cum Cotta dixisset, tum Velleius, Nae
ego, inquit, incautus, qui cum Academico, et eodem
rhetore, congredi conatus sum. Nam neque indiser-
tum Academicum pertimuissem, nec sine ist-52 philo-
sophia rhetorem, quamvis eloquentem : neque enim
flumine conturbor inanium verborum, nec subtilitate
sententiarum, si orationis est siccitas. Tu autem,
Cotta, utrinque re valuisti. Corona tibi et judices de-
fuerunt. Sed ad ista alias. Nunc Lucilium, si ipsi
commodum est, audiamus.

Tum Balbus, Eumdem equidem mallem audire
Cottam, dum, qua eloquentia falsos Deos sustulit,
eadem veros inducat. Est enim et philosophi, et
pontificis, et Cottae, de Diis immortalibus habere
non errantem et vagam, ut Academici, sed, ut nos-
tri, stabilem certamque sententiam. Nam contra
Epicurum satis superque dictum est. Sed aveo au-
dire, tu ipse, Cotta, quid sentias.

2———u——u-——a———0m „

