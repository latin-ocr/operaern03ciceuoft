272 TUSC. QUAEST. LIB. V. CAP. 21.

servos delegerat, quibus nomen servitutis ipse de-
traxerat, et quibusdam convenis, et seris barbaris,
corporis custodiam committebat. lta, propter injus-
tam dominatus cupiditatem, in carcerem quodam-
modo ipse se incluserat. Quinetiam, ne tonsori col-
lum committeret, tondere filias suas docuit. Ita sor-
dido ancillarique artificio regiae virgines, ut tonstri-
culae, tondebant barbam et capillum patris. Et ta-
men ab his ipsis, cum jam essent adultae, sermm
removit3 instituitque, ut candentibus juglandium
putaminibus barbam sibi et capillum adurerent.
Cumque duas uxores haberet, Aristomachen, civem
suam, Doridem autem Locrensem, sic noctu ad eas
ventitabat, ut onmia specularetur et perscrutaretur
ante. Et, eum fossam latam cubiculari lecto circum-
dedisset, ejusque fossae transitum ponticulo ligneo
conjunxisset; eum ipsum, cum forem cubiculi clau-
serat, detorquebat. Idemque, cum in communibus
suggestis consistere non auderet, concionari ex turri
alta solebat. Atque is, cum pila ludere vellet (stu-
diose enim id factitabat), tunicamque poneret, ado-
lescentulo, quem amabat, tradidisse gladium dicitur.
Hic cum quidam familiaris jocans dixisset: ‘⁶ Huic
quidem certe vitam tuan] committis,'' arrisissetque
adolescens, utrumque jussit interfici; alterum, quia
viam demonstravisset interimendi sui; alterum, quia
dictum id risu approbavisset. Atque, eo facto, sic
doluit, ut nihil gravius tulerit in vita. Quem enim
vehementer amarat, occiderat. Sic distrahuntur in
contrarias partes impotentium cupiditates. Cum huic
obsecutus sis, illi est repugnandum. Quamquam
hic quidem tyrannus ipse judicavit, quam esset bea*
tus.

XXI. Nam, cum quidam ex ejus assentatoribus,
Damocles, commemoraret in sermone copias ejus,
opes, majestatem dominatus, rerum abundantiam,
magnificentiam aedium regianun3 negaretque un-
quam beatiorem quemquam fuisse ; ‘⁴ Visne igitur,''

