408 DE NAT. DEOR. Lm. 111. CAP. 10.

Nihil igitur affert pater iste Stoicorum, quare mun-
dum ratione uti putemus, ne cur animantem quidem
esse. Non est igitur mundus Deusz et tamen nihil
est eo melius: nihil est enim eo pulchrius, nihil no-
bis salutarius, nihil ornatius adspectu, motuque con-
stantius. Quod si mundus universus non est Deus,
ne stellae quidem, quas tu innumerabiles in Deorum
numero reponebas; quarum te cursus aequabiles
aeternique delectabant3 nec, mehercule, injuria:
sunt enim admirabili incredibilique constantia. Sed
non omnia, Balbe, quae cursus certos et constantes
habent, ea Deo potius tribuenda sunt, quam naturae.

X. Quid Chalcidico Euripo in motu identidem
reciprocando putas fieri posse constantius ‚⁹ quid
freto Siciliensi? quid Oceani fervore illis in locis,

‘4 Europam Libyamque rapax ubi dividit unda?''

Quid? aestus maritimi, vel Hispanienses vel Britan-
nici, eorumque certis temporibus vel accessus vel re-
cessus, sine Deo fieri nonne possunt? Vide, quaeso,
si omnis motus, omniaque, quae certis temporibus
ordinem suum conservant, divina dicimus, ne tertia-
nas quidem febres, et quartanaS, divinas esse dicen-
dum sit, quarum reversione et motu quid potest esse
constantius? Sed omnium talium rerum ratio red-
denda est: quod vos cum facere non potestis, tam-
quam in aram, confugitis ad Deum.

Et Chrysippus tibi acute dicere videbatur, homo
sine dubio versutus et callidus z (versutos eos appello,
quorum celeriter mens versatum callidos autem,
quorum, tamquam manus opere, sic animus usu
concalluit.) Is igitur, “ Si aliquid est,'’ inquit,
“ quod homo efficere non possit, qui id efficit, me· ’
lior est homine. Homo autem haec, quae in mundo
sunt, efficere non potest: qui potuit igitur, is prae-
stat homini. Homini autem praestare quis possit,
nisi Deus? Est igitur Deus.''

Haec omnia in eodem, quo ina zenonis, errore ver-

