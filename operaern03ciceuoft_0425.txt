DE NAT. DEOR. 11113. 111. CAP. 14. 411

non accipere contraria. Si igitur voluptatis sensum
capit, doloris etiam capit. Quod autem dolorem ac-
cipit, id accipiat etiam interitum, necesse est. Omne
igitur animal, confitendum est, esse mortale.

Praeterea‚ si quid est, quod nec voluptatem sentiat
nec dolorem, id animal esse non potest. Sin autem
quod animal est, id ina necesse est sentiat τ et quod
ea sentiat, non potest esse aeternum: et omne ani-
mal sentit: nullum igitur animal est aeternum.
Praeterea nillum potest esse animal, in quo non et
appetitio sit et declinatio naturalis. Appetuntur au-
tem, quae secundum naturam sunt, declinantur con-
traria: et omne animal appetit quaedam, et fugit a
quibusdam. Quod autem refugit, id contra naturam
est : et quod est contra naturam, id habet vim interi-
mendi: omne ergo animal intereat, necesse est. In-
numerabilia sunt, ex quibus effici cogique possit,
nihil esse, quod sensum habeat, quin id intereat.
Etenim ea ipsa, quae sentiuntur, ut frigus et calor,
ut voluptas et dolor, ut caetera, cum amplificata sunt,
interimunt: nec ullum animal est sine sensu: nul-
lum igitur animal est aeternum.

XIV. Etenim aut simplex est natura animantis,
ut vel terrena sit, vel ignea, vel animalis, vel humi-
da (quod quale sit, ne intelligi quidem potest), aut
concreta ex pluribus naturis, quarum suum quaeque
locum habeat, quo naturae vi fetatum alia infimum,
alia summum, alia medium. Haec ad quoddam tem-
pus cohaerere possunt: semper autem nullo modo
possunt. Necesse est enim, suum quaeque in locum
natura rapiatur. Nullum igitur animal est sempiter-
num.

Sed omnia vestri, Balbe, solent ad igneam vim
referre, Heraclitum, ut opinor, sequentes ; quem ip-
sum non omnes interpretantur uno modo. Qui quo-
niam, quid diceret, intelligi noluit, omittamus. Vos
autem ita dicitis, omnem vim esse ignem ε itaque et
animantes, cum calor defecerit, tum interire; et in

