TUSC. QUAEST. L113. IV. CAP. 29. 241

placatione, abluatur illa quidem, cum doceas, nec bo-
num illud esse, ex quo laetitia aut libido oriatur3 nec
malum, ex quo aut metus aut aegritudo. Verumta-
men haec est certa et propria sanatio, si doceas, ipsas
perturbationes per se esse vitiosas, nec habere quid-
quam aut naturale aut necessarium ; ut ipsam aegri-
tudinem leniri videmus, cum objicimus moerentibus
imbecillitatem animi effeminati ; cumque eorum gra-
vitatem constantiamque laudamus, qui non turbu-
lente humana patiantur: quod quidem solet eis etiam
accidere, qui illa mala esse censent, ferenda tamen
aequo animo arbitrantur. Putat aliquis, esse volup-
tatem bonum ; alius autem, pecuniam ε tamen et ille
ab intemperantia, et hic ab avaritia, avocari potest.
Illa autem altera ratio et oratio, quae simul et opi-
nionem falsam tollit, et aegritudinem detrahit, est ea
quidem [subtilior,] sed raro proficit; neque est ad
vulgus adhibenda.

Quaedam autem sunt aegn'tudines, quas levare illa
medicina nullo modo possit3 ut si quis aegre ferat,
nihil in se esse virtutis, nihil animi, nihil officii, nihil
honestatis; propter mala is quidem angatur3 sed
alia quaedam sit ad eum admovenda curatio, et talis
quidem, quae possit esse omnium, etiam de caeteris
rebus discrepantium, philosophorum. Inter omnes
enim convenire oportet, commotiones animorum, a
recta ratione aversas, esse vitiosas, ut, etiam si mala
sint illa, quae metum aegritudinemve3 bona, quae
cupiditatem laetitiamve, moveant3 tamen sit vitiosa
ipsa commotio. Constantem enim quemdam volu-
mus, sedatum, gravem, humana omnia prementem,
illum esse, quem magnanimum et fortem virum di-
cimus. Talis autem nec moerens, nec timens, nec cu-
piens, nec gestiens, esse quisquam potest· eorum
enim haec sunt, qui eventus humanos superiores
quam suos animos esse ducunt.

XXIX. Quare omnium philosop horum (ut ante
dixi) una ratio est medendi, ut nihil, quale sit illud

(Philas.) VOL.111.Y

