TUSC. QUAEST. Lm. V. cip. 32. 283

angunt, melius habent, quam Epicurus? An ad
caetera, quae mala putantur, non et Epicurus et reli-
qui philosophi satis parati videntur ? quis non pau-
pertatem extimescit ? neque tamen quisquam philo-
sophorum.

XXXII. Hic vero ipse quarn parvo est contentus !
nemo de tenui victu plura dixit. Etenim, quae res
pecuniae cupiditatem afferunt, ut amori, ut ambi-
tioni, ut quotidianis sumtibus, copiae suppetant;
cum procul ab iis omnibus rebus absit, cur pecuniam
magnopere desideret, vel potius curet omnino ? An
Scythes Anacharsis potuit pro nihilo pecuniam du-
cere; nostrates philosophi facere non poterunt? Il-
lius epistola fertur his verbis: “ Anacharsis Han-
noni salutem. Mihi amictui est Scythicum tegmeng
calceamentum, solorum callum3 cubile, terra; pul-
pamentum, fames z lacte, caseo, carne, vescor.
Quare, ut ad quietum me licet venias. Munera au-
tem ista, quibus es delectatus, vel civibus tuis vel
Diis immortalibus dona.'’ Omnes fere philosophi
omniurn disciplinarum, nisi quos a recta ratione na-
tura vitiosa detorsisset, eodem hoc animo esse po-
tuerunt.

Socrates, in pompa cum magna vis auri argen-
tique ferretur, “Quam multa non desidero !'' in-
quit. Xenocrates, cum legati ab Alexandro quin-
quaginta ei talenta attulissent, quae erat pecunia
temporibus illis, Athenis praesertim, maxima; ab-
duxit legatos ad coenam in Academiam; iis apposuit
tanturn, quod satis esset, nuHo apparatu. Cum postri-
die rogarent eum, cui numerari juberet; ‘⁹ Quid Ρ
vos hesterna,” inquit, “ ooenula non intellexistis,
me pecunia non egere ?” Quos cum t1istiores vidis-
set, XXX. minas accepit, ne adspernari regis libe-
ralitatem videretur.

At vero Diogenes liberius, ut Cynicus, Alexandro
roganti, ut diceret, si quid opus esset, ‘⁶ Nunc qui,
dem paululuin,'' inquit, “ a sole.'' Offecerat vide-

