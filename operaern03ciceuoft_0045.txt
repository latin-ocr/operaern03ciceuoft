M. TULLII CICERONIS,

DE

FINIBUS BONORUM
ET MALORUM,

ΑΒ
BRUTUM,

LIBER QUARTUS.

-φ-

1. QUAE cum dixisset, finem ille. Ego autem,
N ae tu, inquam, Cato, ista exposuisti tam multa me-
moriter, tam obscura dilucide. Itaque aut omitta-
mus contra omnino velle aliquid, aut spatium suma-
mus ad cogitandum: tam enim diligenter, et, si
minus vere (nam nondum id quidem audeo dicere),
sed tamen accurate non modo fundatam, verum etiam
exstructam disciplinam non est facile perdiscere.

'rum ille, Ai'n' tandem Ρ inquit: cum ego te hac
nova lege videam eodem die accusatori respondere,
et tribus horis perorare, in hac me caus& tempus di-
laturum putas ? quae tamen a te agetur non melior,
quam inae sunt, quas interdum obtines. Quare istam
quoque aggredere, tractatam praesertim et ab aliis, et
a te ipso saepe, ut tibi deesse non possit oratio.

