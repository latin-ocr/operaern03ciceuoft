38 DE FINIBUS, 1113. IV. CAP. 8.

primo simpliciter collocata, reliqua subtilius perse-
quentes, corporis bona facilem quamdam rationem
habere censebant. De animi bonis accuratius exqui-
rebant3 in primisque reperiebant, in his inesse justi-
tiae semina: primique ex omnibus philosophis a natura
tributum esse docuerunt, ut ii, qui procreati essent,
a procreatoribus amarentur, et (id, quod temporum
ordine antiquius est) ut conjugia virorum et uxorum
natura 'conjuncta esse dicerent; qua ex stirpe oriren-
tur amicitiae cognationum. Atque ab his initiis pro-
fecti, omnium Virtutum et originem et progressionem
persecuti sunt: ex quo magnitudo quoque animi
exsistebat, qua facile posset repugnari obsistique
fortunae, quod maximae res essent in potestate sapi-
entis. Varietates autem injuriasque fortunae facile
veterum philosophorum praeceptis instituta vita supe-
rabat.

Principiis autem a natur&⁴ datis, amplitudines
quaedam bonorum excitabantur, partim profectae a
contemplatione rerum occultiorum„ quod erat insitus
menti cognitionis amor, ex quo etiam rationis expli-
candae disserendique cupiditas consequebatur: quod-
que hoc solum animal natum est pudoris ac verecun-
diae particeps, appetensque conjunctionem hominum
ac societatem, animadvertensque, in omnibus rebus
quas ageret aut diceret, nequid ab eo fieret, nisi ho-
neste et decore3 his initiis, ut ante dixi, tamquam
seminibus, a natura datis, temperantia, modestia,
justitia, et omnis honestas, perfecte absoluta est.

VIII. Habes, inquam, Cato, formam eorum, de
quibus loquor, philosophorum: qua exposita, scire
cupio, quae causa sit, cur Zeno ab hac antiqua insti-
tutione desciverit3 quidnam horum ab eo non sit
probatum. Quodne omnem naturam conservatricem
sui dixerint? an quod omne animal ipsum sibi com-
mendatum, ut se et salvum in suo genere, incolu-
meque, vellet ⁴? an, cum omnium artium finis is esset,
quid natura maxime quaereret, idern statui debere de

 

