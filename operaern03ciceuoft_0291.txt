TUSC. QUAEST. Lm. V. Cim. 26. 277

falsa dijudicat, disserendi ratio et scientia; ex qu&
cum summa utilitas exsistit ad res ponderandas, tum
maxime ingenua delectatio, et digna sapientia. Sed
haec otii. 'l tanseat idern iste sapiens ad rempublicam
tuendam. Quid eo possit esse praestantius, curn con-
tineri prudentia utilitatem civium cernat, justitia
nihil in suam domum inde derivet, reliquis utatur
tot tam variisque v irtutibus. ⁹ Adjunge fructum ami-
citiarum3 in quo doctis positum est cum consilium
omnis vitae, consentiens et pz ene conspirans, tum
summa jucunditas e quotidiano cultu atque victu.
Quid haec tandem vita desiderat, quo sit beatior?
cui, refertae tot tantisque gaudiis, fortuna ipsa cedat,
necesse est. Quod si gaudere talibus bonis animi, id
est, virtutibus, beatum est, omnesque sapientes iis
gaudiis perfruuntur; omnes eos confiteri beatos esse,
necesse est.

XXVI. A aditor. Etiamne in cruciatu atque tor-
mentis? Marcus. An tu nie in viola putabas, aut in
rosa, dicere? an Epicuro, qui tantummodo induit
personam philosophi, et sibi ipse hoc nomen inscrip-
sit, dicere licebit, (quod quidem, ut habet se ree, me
tamen plaudente dicit) nullum sapienti esse tempus,
etsi uratur, torqueatur, secetur, quin possit excla-
mare, “ Quam pro nihilo puto!’' cum praesertim
omne malum dolore definiat, bonum voluptate; haec
nostra honesta, turpia, irrideat3 dicatque, nos, in
vocibus occupatos, inanes sonos fundere· , neque
quidquam ad nos pertinere, nisi quod aut laeve aut
asperum in corpore sentiatur. Htuc ergo, (ut dixi)
non multum differenti a judicio ferarum, oblivisci
licebit sui? et tum fortunam contemnere, cum sit
omne et bonum ejus et malum' in potestate fortunae,
tum dicere, se beatum in summo cruciatu atque tor-
mentis, cum constituerit, non modo summum ma-
lum esse dolorem, sed etiam solum Ρ

Nec vero illa sibi remedia comparavit ad toleran-
dum dolorem, firmitatem animi, turpitudinis vere-

(Philos.) vm.. 111. 2 Β

