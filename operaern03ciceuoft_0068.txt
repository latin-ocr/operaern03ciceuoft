54 DE FINIBUS, Lm. 1v. cip. 22.

ram sint, partim nihil habere in sese ejus appeti-
tionis, de qua saepe jam diximus, quae nec honesta
nec laudabilia dicantur: partim, quae voluptatem
habeant in omni animante, sed in homine rationem
etiam: ex iis quae sint apta, ea honesta, ea pulchra,
ea laudabilia: illa autem superiora, naturalia nomi-
nantur3 quae conjuncta cum honestis, vitam beatam
perficiunt, et absolvunt.

Omnium autem eorum commodorum (quibus non
illi plus tribuunt qui illa bona esse dicunt, quam
Zeno, qui negat) longe praestantissimum esse, quod
honestum esset, atque laudabile: sed, si duo honesta
proposita sint, alterum cum valetudine, alterum cum
morbo, non esse dubium, ad utrum eorum natura
nos ipsa deductura sit. Sed tamen tantam vim ho-
nestatis esse, tantumque eam rebus omnibus praestare
et excellere, ut nullis nec suppliciis nec przemiis de-
moveri possit ex eo quod rectum esse decreverit:
omniaque, quae dura, difficilia, adversa videantur, ea
virtutibus iis, quibus a natura essemus ornati, obteri
posse, [non facilia illa quidem, nec contemnenda]
(quid enim esset in virtute tantum Ρ) sed ut hoc ju.
dicaremus, non esse in his partem maximam positam
aut beate aut secus vivendi. Ad Summam, ea, quae
Zeno aestimanda et sumenda et apta naturae esse
dixit, eadem illi bona appellant: vitam autem bea-
tam illi eam, quae constaret ex iis rebus, quas dixi,
aut plurimis, aut gravissimis. Zeno autem, quod
suam, quod propriam speciem habeat, cur appeten-
dum sit, id solum bonum appellat: beatam autem
vitam eam solam, quae cum virtute degatur.

XXII. Si de re disceptari oportet, nulla mihi te-
cum, Cato, potest esse dissensio. Nihil est enim, de
quo aliter tu sentias, atque eg0; modo commutatis
verbis ipsas res conferamus. Nec hoe ille non vidit:
sed verborum magnificentia est et gloria delectatus;
qui si ea, quae dicit, ita sentiret, ut verba significant,
quid inter eum, et vel Pyrrhonem vel Aristonem,

 

