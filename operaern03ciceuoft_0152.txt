138 TUSC. QUAEST. Lm. Ι. CAP. 35.

in mare abjecisse, lecto Platonis libro. Ejus autem,
quem d'uxi, Hegesiae liber est, Αποκαρτερων, quod a
vita quidam per inediam discedens, revocatur ab ami-
cis : quibus respondens, vitae humanae enumerat in-
commoda. Possem id facere, etsi minus quam ille,
qui omnino vivere expedire nemini putat. Mitto
alios: etiamne nobis expedit, qui, et domesticis et
forensibus solatiis ornamentisque privati, certe, si
ante occidissemus, mors nos a malis, non a bonis,
abstraxisset Ρ

XXXV. Sit igitur aliquis, qui nihil mali habeat,
nullum a fortuna vulnus acceperit. Metellus ille ho-
noratis quatuor filiis: at quinquaginta Priamus; e
quibus, septem et decem justa uxore natis. In utro-
que eamdem habuit fortuna potestatem; sed usa in
altero est. Metellum enim multi filii, ffliae, nepotes,
neptes, in rogum imposuerunt: Priamum, tanta pro-
genie orbatum, cum in aram confugisset, hostilis ma-
nus interemit. Hic si, vivis filiis, incolumi regno,
occidisset,

‘⁶ Adstante ope barbarica,
Tectis caelatis, laqueatis ;''

utrum tandem a bonis an a malis discessisset ? Tum
profecto videretur a bonis. At certe ei melius evenis-
set3 nec tam flebiliter illa canerentur,

“ Haec. onmia vidi inflammari,
Priamo vi vitam evitari,
J ovis aram sauguine turpari.'’

Quasi vero ista vi quidquam tum potuerit ei me-
lius accidere. Quod si ante occidisset, tamen [even-
tum] omnino amisisset: hoc autem tempore sensum
malorum amisit. Pompeio nostro familiari, cum gra-
viter aegTotasset Neapoli, melius est factum ἓ Coro-
nati Neapolitani fuerunt; nimirum etiam Puteolani ;
vulgo ex oppidis publice gratulabantur. Ineptum
sane negotium, et Graeculum, sed tamen fortunatum.

