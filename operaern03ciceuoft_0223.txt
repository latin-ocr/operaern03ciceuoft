TUSC. QUAEST. Lm. ΙΙΙ. ΟΑΡ. 28. 209

Ergo in potestate est abjicere dolorem, cum velis,
tempori servientem. An est ullum tempus, (quoniam
quidem res in nostra potestate est) cui non, ponendae
curae et aegritudinis causa, serviamus? Constabat,
eos qui concidentem vuhieribus Cn. Pompeium vi-
dissent, cum in illo ipso acerbissimo miserrimoque
spectaculo sibi timerent, quod se classe hostium cir-
cumfusos viderent, nihil tum aliud egisse, nisi ut
remiges hortarentur, et ut salutem adipiscerentur
fuga& posteaquam Tyrum venissent, tum afflictari
lamentarique coepisse. Timor igitur ab iis aegritudi-
nem potuit repellere3 ratio ac sapientia vera non po-
terit?

XXVIII. Quid est autem, quod plus valeat ad
ponendum dolorem, quam cum est intellectum, nihil
profici, et frustra esse susceptum ? Si igitur deponi
potest, etiam non suscipi potest. Voluntate igitur et
judicio suscipi aegritudinem‚ confitendum est. quue
indicatur eorum patientia, qui, cum multa sint saepe
perpessi, facilius ferunt, quidquid. accidit; obduruis-
seque sese contra fortunam arbitrantur; ut ille apud
Euripidem ι

“ Si mihi nunc tristis primum illuxisset dies,
Nec tam aerumnoso navigavissem salo,

Esset dolendi causa3 ut injecto equulei
Freno repente tactu exagitantur novo.

Sed jam subactus miseriis obtorpui.’'

Defatigatio igitur miseriarum aegritudines cum faciat
leniores, intelligi necesse est, non rem ipsam causam
atque fontem esse moeroris.

Philosophi summi, neque dum tamen sapientiam
consecuti, nonne intelligunt, in summo se malo esse Ρ
Sunt enim insipientes 3 neque insipienti-21 ullum ma-
jus malum est: neque tamen lugent. Quid ita Ρ
Quia huic generi malorum non affingitur illa opinio,
rectum csse et aequum, et ad officium pertinere,

Τ 3

