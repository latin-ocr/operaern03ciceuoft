388 DE NAT. DEOR. Lm. 11. CAP. 55.

atque intimo terminatur. Atque is, agitatione et mo-
tibus linguae cum depulsum et quasi detrusum cibum
accepit, depellit. Ipsius autem partes eae, quae sunt
infra id quod devoratur, dilatantur3 quae autem su·
pra, contrahuntur.

Sed, cum aspera arteria (sic enim a medicis ap-
pellatur) ostium habeat, adjunctum linguae radicibus,
paulo supra quam ad linguam stomachus annectitur,
eaque ad pulmones usque pertineat, excipiatque ani-
mam eam, quae ducta sit spiritu, eamdemque a pul-
monibus respiret, et reddat; tegitur quodam quasi
operculo, quod ob eam causam datum est, ne, siquid
in eam cibi forte incidisset, spiritus impediretur.
Sed, cum alvi natura, subjecta stomacho, cibi et po-
tionis sit receptaculum, pulmones autem et cor ex-
trinsecus spiritum adducant3 in alvo multa sunt mi-
rabiliter effecta, quae constat fere e nervis. Est autem
multiplex et tortuosa ; arcetque et continet, sive
illud aridum est, sive humidum, quod recipit, ut id
mutari et concoqui possit; eaque tum adstringitur,
tum relaxatum atque mnne, quod accipit, cogit et
confundit3 ut facile et calore, quem multum habet,
exterendo cibo, et praeterea spiritu, omnia cocta atque
confecta in reliquum corpus dividantur.

LV. In pulmonibus autem inest raritas uaedam,
et assimilis spongiis mollitudo, ad hauriendum spi-
ritum aptissima; qui tum se contrahunt adspirantes,
tum respiritu dilatant, ut frequenter ducatur cibus
animalis, quo maxime aluntur animantes. Ex intes-
tinis autem et alvo, secretus a reliquo cibo, succus is,
quo alimur, permanat ad jecur, per quasdam a medio
intestino usque ad portas jecoris (sic enim appellant)
ductas et directas vias, quae pertinent ad jecur, eique
adhaerent. Atque inde aliae pertinentes sunt, per quas
cadit cibus a jecore delapsus. Ab eo cibo cum est
secreta bilis, iique humores qui ex renibus profun-
duntur, reliqua se in sanguinem vertunt, ad easdem-
que portas jecoris confluunt, ad quas omnes ejus viae

 

