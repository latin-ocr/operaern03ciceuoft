TUSC. QUAEST. Lm. V. CAP. 38. ‘289

batur? cui tamen illud ipsum non accidisset, si, in
republica quiescens, Epicuri legibus paruisset. Qui
enim beatior Epicurus, quod m patri ι vivebat, quam,
quod Athenis, Metrodorus? aut Plato Xenocratem
vincebat, aut Polemo Arcesilam, quo esset beatior?
Quanti vero ista civitas aestimanda est, ex qu ἶι boni
sapientesque pelluntur? Demaratus quidem, Tar-
quinii, regis nostri, pater, tyrannum Cypselum quod
ferre non poterat, fuoit Tarquinios Corinth03 et ibi
suas fortunas constituit, ac liberos procreavit. Num
stulte anteposuit exsilii libertatem domesticae ser-
vituti ἱ)

XXXVIII. Jam vero motus animi, sollicitudines,
aegritudinesque, oblivione leniuntur, traductis animis
ad voluptatem. Non sine causa igitur Epicurus ausus
est dicere, semper in pluribus bonis esse sapientem,
quia semper sit in voluptatibus. Ex quo effici putat
ille, quod quaerimus, ut sapiens semper beatus sit.

Etiamne, si sensibus carebit oculorum, si aurium?
Etiam3 nam ista ipsa contemnit. Primum enim,
horribilis ista caecitas quibus tandem caret volupta-
tibus? cum quidam etiam disputent, caeteras volup-
tates in ipsis habitare sensibus: quae autern adspectu
percipiantur, ea non versari in oculorum ulla Jucun-
ditate. Ut ea, quae gustemuS, olfaciamus, tractemus,
audiamus,' m ea ipsa, ubi sentimus, parte versentur-3
in oculis tale nihil fit. Animus accipit, quae vide-
mus. Animo autem multis modis variisque delectari
licet, etiam si non adhibeatur adspectus. Loquor
enim de docto homine et erudito, cui vivere est, co-
gitare. Sapientis autern cogitatio non ferme ad in-
vestigandum adhibet oculos advocatos. Etenim, si
nox non adimit vitam beatam, cur dies nocti similis
adimat? nam illud Antipatri Cyrenaici est quidem
paulo obscoenius3 sed non absurda sententia est:
cujus caecitatem cum mulierculae lamentarentur,
“ Quid agitis?'’ inquit· ‘⁶ an vobis nulla videtur
voluptas esse nocturna. ‘2'’ Appium quidem veterem

(Philus.) v οι. 111. 2 c

