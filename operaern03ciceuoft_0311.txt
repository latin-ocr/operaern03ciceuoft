DE NA'r. DEOR. Lm. 1. CAP. 5. 297

mur nos et publicis et privatis in rebus ea praesti-
tisse, quae ratio et doctrina praescripserit.

IV. Sin autem quis requirit, quae causa nos im-
pulerit, ut 111εο 13111 sero literis mandaremus, nihil
est, quod expedire tam facile possimus. Nam, cum
otio langueremus, et is esset reipublicae status, ut
eam unius consilio atque cura gubernari necesse es-
set; primum, ipsius reipublicae caus· ι, philosophiam
nostris hominibus explicandam putavi, magni exis-
timans interesse ad decus et ad laudem civitatis, res
tam graves tamque praeclaras Latinis etiam literis
contineri. quue me minus instituti mei poenitet,
quod facile sentio, quam multorum non modo dis-
cendi, sed etiam scribendi, studia commoverim. Com-
plures enim, Graecis institutionibus eruditi, ea, quae
didicerant, cum civibus suis communicare non pote-
rant, quod illa, quae a Graecis accepissent, Latine
dici posse diffiderent. Quo in genere tantum profe-
cisse videmur, ut a Graecis ne verborum quidem co-
pm vmceremur.

Hortata etiam est, ut me ad haec conferrem, animi
aegritudo, fortunae magna et gravi commota injuria:
cujus si majorem aliquam levationem reperire po-
tuissem, non ad hanc potissimum confugissem. Ε3,
vero ipsa nulla ratione melius frui potui, quam si
me non modo ad legendos libros, sed etiam ad totam
philosophiam pertractandam, dedissem. Omnes au-
tem ejus partes, atque omnia membra, tum facil-
lime noscuntur, cum totae quaestiones scribendo ex-
plicantur. Est enim admirabilis quaedam continuatio
seriesque rerum, ut alia ex alia nexa, et omnes inter
se aptae colligataeque videantur.

V. Qui autem requirunt, quid quaque de re ipsi
sentiamus, curiosius id faciunt, quam necesse est.
Non enim tam auctoritatis in disputando, quam ra-
tionis, momenta quaerenda sunt. Quinetiam obest
plerumque' 1is, qui discere volunt, auctoritas eorum
qui se docere profitentur. Desinunt enim suum judi.-

