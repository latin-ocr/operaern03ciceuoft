114 TUSC. QUAEST. Lm. Ι. Cap. 11.

unum et simplex, ita figuratum, ut temperatione
naturae vigeat et sentiat.

Aristoteles, longe omnibus (Platonem semper ex-
cipio) praestaus et ingenio et diligentia, cum quatuor
illa genera principiorum esset complexus, e quibus
omnia orirentur, quintam quamdam naturam censet
esse, e quit sit mens. Cogitare enim, et providere, et
discere, et docere, et invenire aliquid, et tam multa
alia, meminisse, amare, odisse, cupere, timere, angi,
laetari; haec, et similia eorum, in horum quatuor
generum nullo inesse putat. Quintum genus adhibet,
vacans nomine: et sic ipsum animum ευτελεχειαν
appellat novo nomine, quasi quamdam continuatam
motionem et perennem.

XI. Nisi quae me forte fugiunt, hae sunt fere om-
nium de animo sententian Democritum enim, mag-
num quidem illum virum, sed laevibus et rotundis
corpusculis efficientem animum concursu quodam
fortuito, omittamus: nihil est enim apud istos, quod
non atomorum turba conficiat. Harum sententiarum
quae vera sit, Deus aliquis viderit: quae verisimilli-
ma, magna quaestio est. Utrum igitur inter has sen-
tentias dijudicare malumus, an ad propositum red-
ire Ρ Auditor. Cuperem equidem utrumque, si
posset ε sed est difficile confundere. Quare, si, ut
ista non disserantur, liberari mortis metu possumus,
id agamus. Sin id non potest, nisi hac quaestione
animo-tum explicata, nunc, si videtur, hoc : illud
alias. sssurcns. Quod malle te intelligo, id puto esse
commodius. Efficiet enim ratio, ut quaecumque vera
sit earum sententiarum quas exposui, mors aut ma-
lum non sit, aut sit bonum potius: Nam, si cor, aut
sanguis, aut cerebrum, est animus, certe, quoniam
est corpus, interibit cum reliquo corpore. Si anima
est, fortasse dissipabitur: si ignis, exstinguetur: si
est Aristoxeni harmonia, dissolvetur. Quid de Dicae-
archo dicam, qui nihil omnino animum dicat esse ἓ

 

