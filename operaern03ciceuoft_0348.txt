334 DE NAT. DEOR. Lm. Ι. ΟΑΡ. 42.

At est eorum eximia quaedam praestansque na-
tura, ut ea debeat ipsa per se ad se colendam elicere
sapientem. An quidquam eximium potest esse in
eit natura, quae, sua voluptate laetans, nihil nec ac-
tura sit unquam, neque agat, neque egerit? Quae
porro pietas ei debetur, a quo nihi] acceperis? aut
quid omnino, cujus nullum meritum sit, ei deberi
potest? Est enim pietas justitia adversum Deos3
cum quibus quid potest nobis esse juris, cum homini
nulla eum Deo sit communitas? Sanctitas autem est
scientia colendorum Deorum3 qui quamobrem co·-
lendi sint, non intelligo, nullo nec accepto ab iis
nec sperato bono.

XLII. Quid est autem, quod Deos veneremur
propter admirationem ejus naturae, in quir egregium
nihil videmus? Nam superstitione (quod gloriari
soletis) facile est liberari, cum sustuleris omnem vim
Deorum. Nisi forte Diagoram, aut Theodorum, qui
omnino Deos esse negabant, censes superstitiosos esse
potuisse. Ego ne Protagoram quidem, cui neutrum
liquerit, nec esse Deos, nee non esse. Horum enim
sententiae omnium, non modo superstitionem tollunt,
in qua inest timor inanis Deorum, sed etiam religio-
nem, quae Deorum cultu pio continetur.

Quid? ii, qui dixerunt, totam de Diis immortali-
bus opinionem fictam esse ab hominibus sapientibus
reipublicae causa, ut, quos ratio non posset, eos ad
officium religio duceret, nonne omnem religionem
funditus sustulerunt? Quid? Prodicus Ceus, qui
ea, quae prodessent hominum vitae, Deorum in 1111--
mero habita esse dixit, quam tandem religionem
reliquit? Quid? qui aut fortes, aut claros, aut po-
tentes viros tradunt post mortem ad Deos perve-
nisse, eosque esse ipsos, quos nos colere, precari,
venerarique soleamus, nonne expertes sunt religio-
num omnium? quae ratio maxime tractata ab Eu·-
hemero est; quem noster et interpretatus et secutus

 

