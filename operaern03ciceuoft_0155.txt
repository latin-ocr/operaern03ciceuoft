TUSC. QUAEST. Lm. 1. cim. 38. 141

centaurum, qui nunquam fuerit, et regem Agamem-
nonem, nihil interesse: nec pluris nunc facere Μ.
Camillum hoc civile bellum, quam ego, illo vivo,
fecerim Romam captam.

Cur igitur et Camillus doleret, si haec, post tre-
centos et quinquaginta fere annos, eventura putaret,
et ego doleam, si, ad decem millia annorum, gentem
aliquam urbe nostra potituram putem ἓ Quia tanta
caritas patriae est, ut eam, non sensu nostro, sed sa-
lute ipsius, metiamur.

XXXVIII. Itaque non deterret sapientem mors,
(quae propter incertos casus quotidie imminet, prop-
ter brevitatem vitae nunquam longe potest abesse),
quominus, in omne tempus, reipublicae suisque con-
sulat, et posteritatem ipsam, cujus sensum habiturus
non sit, ad se putet pertinere. Quare licet, etiam
mortalem esse animum judicantem aeterna moliri,
non gloriae cupiditate, quam sensurus non sis, sed
virtutis, quam necessario gloria, etiam si tu id non
agas, consequatur. Natura vero sic se habet, ut, quo
modo initium uobis rerum omnium ortus noster af-
ferat, sic exitum mors. Ut nihil pertinuit ad. nos
ante ortum, sic nihil post mortem pertinebit. In quo
quid potest esse mali, cum mors nec ad vivos perti-
neat nec ad mortuos? Alteri nulli sunt, alteros non
attingit. Quam qui leviorem faciunt, somni simil-
limam volunt esse: quasi vero quisquam ita nona-
ginta annos velit vivere, ut, cum sexaginta confe-
cerit, reliquos dormiat. Ne sues quidem id velint,
non modo ipse. Endymion vero, si fabulas audire
volumus, nescio quando, in Latmo obdormivit, qui
est mons Cariae. Nondum, opinor, est experrectus.
‚Num igitur eum curare censes, cum Luna laboret, a
qua consopitus putatur, ut eum dormientem oscu-
laretur? Quid curet autem, qui ne sentit quidem ?
Habes somnum imaginem mortis, eamque quotidie
induis. Et dubim, quin sensus in morte nullus sit,
cnm in ejus simulacro videas esse nullum sensum Ξ*

