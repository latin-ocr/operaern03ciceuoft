26 DE FINIBUS, Lm. ΙΙΙ. CAP. 20‘.

rens, et civilis officii non ignarus, utilitati omnium
plus, quam unius alicujus, aut suae, consulit. Nec
magis vituperandus est proditor patriae, quam com-
munis utilitatis aut salutis desertor, propter suam
utilitatem aut salutem. Ex quo fit, ut laudandus sit
is, qui mortem oppetat pro republica, quod ,deceat
caiiorem esse patriam nobis, quam nosmetipsos.
Quoniamque illa vox inhumana et scelerata ducitur
eorum, qui negant se recusare, quominus, ipsis mor-
tuis, terrarum omnium deflagratio consequatur (quod
vulgari quodam versu Graeco pronuntiari solet), certe
verum est, etiam iis, qui aliquando futuri sint, esse
propter ipsos consulendum.

XX. Ex hac animorum affectione, testamenta,
commendationesque morientium natae sunt. Quod-
que nemo in solitudine vitam agere velit, ne cum in-
finita quidem voluptatum abundanti& facile intel-
ligitur, nos ad conjunctionem congregationemque 110-
minum, et ad naturalem communitatem, csse natos.
Impellimur autem natur 1, ut prodesse velimus quam-
plurimis, in primisque docendo, rationibusque pru-
dentiae tradendis. Itaque non facile est invenire, qui,
quod sciat ipse, non tradat alteri Ita non solum ad
discendum propensi sumus, verum etiam ad docen-
dum. Atque, ut tauris natura datum est, ut pro vi-
tulis contra leones summa vi impetuque contendant· ,
sie ii, qui valent opibus, atque id facere possunt, (ut
de Hercule et de Libero accepimus) ad servandum
genus hominurn natura incitantur. Atque 6113111,δο-
vem cum Optimum et Maximum dicimus, cumque
eumdem Salutarem, Hospitalem, Statorem3 hoc in-
telligi volumus, salutem hominum in ejus esse tutela.
Minime autem convenit, cum ipsi inter nos abjecti
neglectique simus, postulare, ut Diis immortalibus
cari simus, et ab his diligamur. Quemadmodum
igitur membris utimur priuS, quam didicimus, cujus
ea utilitatis causa habeamus ; sic inter nos natura ad
civilem communitatem conj uncti et consociati sumus:

 

