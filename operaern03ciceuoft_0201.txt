TUSC. QUAEST. 11113. 111. 01³1». 7. 187

atque usitatum. Furorem autem esse rati sunt men-
tis ad omnia caecitatem: quod cum majus esse vi-
deatur quam insania, tamen ejusmodi est, ut furor m
sapientem cadere possit, non possit insania. Sed haee
alia quaestio est. Nos ad propositum revertamur.

V l. Cadere, opinor, in sapientem aegritudinem
tibi dixisti videri. Auditor. Et vero ita existimo.
Marcus. Humanum id quidem, quod ita existimas:
non enim silice nati sumus. Sed est natura fere in
animis tenerum quiddam atque molle, quod agritu-
dine, quasi tempestate, quatiatur. N ec absurde Cran-

. tor ille, qui in nostra Academia vel* 111 primis fuit no-
111115, “ Minime,'' inquit, ‘⁶ assentior 115, qui istam ne-
scio quam indolentiam magnopere laudant, quae nec
potest ulla esse, nec debet. Ne aegrotus sim, inquit :
sed, si fuerim, sensus [adsit,] sive secetur quid, sive
avellatur a corpore ι nam istuc nihil dolere non sine
magna mercede contingit, immanitatis ,111 animo,
stuporis in corpore.' 'Sed videamus, ne haec matio sit
hominum assentantium nostrae imbecillitati, et in-
dulgentium mollitudini: nos autem audeamus non
solum ramos amputare miseriarum, sed omnes radi-
cum fibras evellere. Tamen aliquid relinquetur for-
tasse: ita sunt altae stirpes stultitiae. Sed relinquetur
id solum, quod erit necessarium. Illud quidem sic
habeto, nisi sanatus animus sit, (quod sine philoso-
phia fieri non potest) finem miseriarum nullum fore.
Quamobrem.. quoniam ecepimus, tradamus nos ei
curandos. Sanabimur, si volemus. Et progrediar
quidem longius: non enim de aegritudine solum,
quamquam id quidem primum, sed de omni animi,
ut ego posui, perturbatione, morbo, ut Graeci volunt,
explicabo. Et primo, si placet, Stoicorum more aga-
mus, qui breviter adstringere solent argumentag de-
inde nostro instituto vagabimur.

VII. Qui fortis est, idem est fidens : (quoniam
confidens, malit consuetudine loquendi, in vitio poni-
tur, ductum verbum a confidendo, quod laudis est.)

