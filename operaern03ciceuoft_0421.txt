DE NAT. DEOR. Lm. ΙΙΙ. ΟΑΡ. 9. 407

oculorum animum abducere difficillimum dicebas:
sed, cum Deo nihil praestantius esset, non dubitabas,
quin mundus esset Deus, quod nihil in rerum natura
melius esset; modo possemus eum animantem cogi-
tare, vel potius, ut caetera oculis, sic animo hoc cer-
nere. Sed, cum mundo negas quidquam esse melius,
quid dieis ‘⁶ melius ?'’ si pulchrius, assentior; si aptius
ad utilitates nostras, id quoque assentior; sin autemid
dicis, nihil esse mundo sapientius, nullo modo pror-
sus assentior: non quod difficile sit mentem ab ocu-
lis sevocare: sed, quo mag-is sevoco, eo minus id,
quod tu vis, possum mente comprehendere.

lx. Nihil est mundo melius in rerum natura: ne
in terris quidem urbe nostrii. Num igitur idcirco in
urbe esse rationem, cogitationem, mentem putas ?
aut, quoniam non sit, num idcirco existimas, formi-
cam anteponendam esse huic pulcherrimae urbi, quod
in urbe sensus sit nullus, in formica non modo sensus,
sed etiam mens, ratio, memoria Ρ Videre oportet,
Balbe, quid tibi concedatur, non te ipsum, quod ve-
lis, sumere.

Istum enim locum totum illa vetus Zenonis, brevis
et (ut tibi videbatur) acuta, conclusio dilatavit. Zeno
enim ita concludit. “ Quod ratione utitur, melius est,
quam id quod ratione non utitur. Nihil autem mundo
melius ι ratione igitur mundus utitur.'' Hoc si placet,
jam efficies, ut mundus optime librum legere videa-
tur. Zenonis enim vestig-iis, hoc modo rationem po-
teris concludere = Quod literatum est, id est melius,
quam quod non est literatum: nihil autem mundo
melius: literatus igitur est mundus. Isto modo etiam
disertus, et quidem mathematicus, musicus, omni det
nique doctrina eruditus, postremo philosophus, erit
mundus. Saepe dixti, nihil fieri sine Deo, nec ullam
vim esse naturae, ut sui dissimilia possit effingere.
Concedam, non modo animantem et sapientem esse
mundum, sed fidicinem etiam et tibicinem, quoniam

earum quoque artium homines ex eo procreantur.

