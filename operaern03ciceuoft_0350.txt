336 DE NAT. DEOR. Lm. Ι. ΟΛΡ. 44.

neminem diligi, vultis. Ita fit, ut non modo homines
a Diis, sed ipsi Dii inter se ab aliis alii, negligantur.

XLIV. Quanto Stoici melius, qui a vobis repre-
henduntur! Censent autem, sapientes sapientibus
etiam ignotis esse amicos. Nihil est enim virtute
amabilius: quam qui adeptus erit, ubicumque erit
gentium, a nobis diligetur. Vos autem quid mali
datis, cum in imbecillitate gratificationem et bene-
volentiam ponitis! [lt enim omittam vim et naturam
Deorum; ne homines quidem censetis, nisi imbecilli
essent, futuros beneficos et benignos fuisse? Nulla
est caritas naturalis inter bonos? Carum ipsum ver-
bum est amoris, ex quo amicitiae nomen est ductum ς
quam si ad fructum nostrum referemus, non ad illius
commoda, quem diligimus2 non erit ista amicitia,
sed mercatura quaedam utilitatum suarum. Prata,
et arva, et pecudum greges, diliguntur isto modo,
quod fructus ex eis capiuntur. Hominum caritas et
amicitia gratuita est. Quanto igitur magis Deorum!
qui, nulla re egentes, et inter se diligunt, et homi-
nibus consulunt. Quod ni ita sit, quid veneramur,
quid precamur Deos? cur sacris pontifices, cur au-
spiciis augures, praesunt? quid optamus a Diis' im-
mortalibus ? quid vov emus P

At etiam liber est Epieuli, de sanctitate. Ludimur
ab homine non tam fe ceto, quam ad scribendi licen-
tiam libero. Quae enim potest esse sanctitas, si Dii
humana non curant? quae autem animans natura,
nihil curans? Verius est igitur nimirum illud, quod
familiaris omnium nostrum Posidonius disseruit in
libro quinto de Natura Deorum, nullos esse Deos,
Epicuro videri3 quaeque is de Diis immortalibus
dixerit, invidiae detestandae gratia dixisse. Neque
enim tam desipiens fuisset, ut homunculi similem
Deum fingeret, lineamentis duntaxat extremis, non
habitu solido; membris hominis praeditum omnibus,
usu membrorum ne minimo quidem3 exilem quem-

 

