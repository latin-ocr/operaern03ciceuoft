146 TUSC. QUAEST. Lm. Ι. ΟΑΡ. 44.

“ Istis, quaeso,’' inquit, “ista horribilia minitare pur-

puratis tuis: Theodori quidem nihil interest, humine Ἴ

9,

an sublime putrescat.

Cujus hoc dicto admoneor, ut aliquid etiam de
humatione et sepultura dicendum existimem: rem
non difficilem, iis praesertim cognitis, quae [de nihil
sentiendo] paulo ante dicta sunt. De qua Socrates
quidem quid senserit, apparet in eo libro, in quo
moritur ς de quo jam tam multa diximus. Cum enim
de immortalitate animorum disputavisset, et jam mo-
riendi tempus urgeret, rogatus a Critone, quemad-
modum sepeliri vellet, ‘⁶ Multam vero,'’ inquit,
‘4 operam, amici, frustra consumsi. Critoni enim
nostro non persuasi, me hinc avolaturum, neque
quidquam mei relicturum. Verumtamen, Crito, si
me assequi potueris, aut sicubi nactus eris, ut tibi
videbitur, sepelito. Sed, mihi crede, nemo me ves-
trum, 'cum hinc excessero, consequetur.'' Praeclare
id quidem, qui et amico permiserit, et se ostenderit
de hoc toto genere nihil laborare. Durior Diogenes,
et id quidem sentiens, sed, ut Cynicus, asperius,
projici se jussit inhumatum. Tum amici, ‘⁶ Volucri-
busne, et feris ?'' ‘⁴ Minime vero,'' inquit: “ sed
bacillum propter me, quo abigam, ponitote.'' ‘⁶ Qui
poteris ?'' illi: ‘⁶ non enim senties.'’ “ Quid igitur
mihi ferarum laniatus oberit, nihil sentienti ?'' Prae-
clare Anaxagoras, qui cum Lampsaci moreretur,
quaerentibus amicis, velletne Clazomenas in patriam,
si quid ei accidisset, auferri; ⁶⁶ Nihil necesse est,”
inquit: ‘⁶ undique enim ad inferos tantumdem viae
est.'’ Totaque de ratione humationis unum tenen-
dum est, ad corpus illam pertinere, sive occiderit
animus, sive vigeat. In corpore autem, perspicuum
est, vel exstincto animo vel elapso, nullum residere
sensum.

XLIV. Sed plena errorum sunt omnia. Trahit
Hectorem, ad currum religatum, Achilles : lacerari

 

