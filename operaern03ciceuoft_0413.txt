DE NAT. DEOR. Lm. 11. CAP. 67. 399

quas diuturnus usus ita notavit, ut artem divina-
tionis efficeret. Nemo igitur vir magnus sine aliquo
afflatu divino unquam fuit.

N ec vero ita refellendum est, ut, si segetibus aut
vinetis cujuspiam tempestas nocuerit, aut si quid e
vitae commodis casus abstulerit, eum, cui quid ho-
rum acciderit, aut invisum Deo, aut neglectum a
Deo, judicemus. Magna Dii curant; parva negli-
gunt. Magnis autem viris prospere semper eveniunt
omnes res; si quidem satis a nostris, et a principe
philosophorum Socrate, dictum est de ubertatibus vir-
tutis et copiis.

LXVII. Haec mihi fere in mentem veniebant,
quae dicenda putarem de Natura Deorum. Tu au-
tem, Cotta, si me audias, eamdem causam agas;
teque et principem civem et pontificem esse cogites· ,
et, quoniam in utramque partem vobis licet dispu-
tare, hanc potius sumas· eamque facultatem disse-
rendi, quam tibi a rhetoricis exercitationibus ac-
ceptam amplificavit Academia, huc potius conferas.
Mala enim et impia consuetudo est contra Deos dis-
putandi, sive ex animo id fit, sive simulate.

