DE FINIBUS, Lm. V. CAP. 20. 87

cum in potestate essent hostium aut tyrannorum,
multi in custodia, multi in exsilio, dolorem suum
doctrinae studiis levaverunt.

Princeps hujus civitatis Phalereus Demetrius,
cum patria pulsus esset injuria, ad Ptolemaeum se
regem Alexandriam contulit: qui, cum in hac ipsa
philosophia, ad quam te hortamur, excelleret, Theo-
phrastique esset auditor, multa praeclara in illo cala-
mitoso otio scripsit, non ad usum aliquem suum,
quo erat orbatus : sed animi cultus ille erat ei quasi
quidam humanitatis cibus. Equidem e Cn. Aufidio,
practorio, erudito homine, oculis capto, saepe audie-
bam, cum se lucis magis quam utilitatis desiderio
moveri diceret. Somnum denique nobis, nisi requie-
tem corporibus, et medicinam quamdam laboris affer-
ret, contra naturam putaremus datum. Aufert enim
sensus, actionemque tollit omnem. Itaque, si aut re-
quietem natura non quaereret, aut eam posset alia
quadam ratione consequi, facile pateremur3 qui
etiam nunc, agendi aliquid discendique causa, prope
contra naturam, vigilias suscipere soleamus.

XX. Sunt autem clariora, vel plane perspicua,
nec dubitanda indicia naturae, maxime scilicet in
homine, sed in omni animali, ut appetat animus ali-
quid agere semper, neque ulla conditione quietem
sempiternam possit pati. Facile est haec cernere in
primis puerorum aetatulis. Quamquam enim vereor,
ne nimius in hoc genere videar-3 tamen omnes vete-
res philosophi, maxime nostri, ad incunabula acce-
dunt, quod in pueritia facillime se arbitrentur natu-
rae voluntatem posse cognoscere. Videmus igitur, ut
conquiescere ne infantes quidem possint: cum vero
paulum processerint, lusionibus vel laboriosis delec-
tentur, ut ne verberibus quidem deterreri possint:
eaque cupiditas agendi aliquid adolescit una cum
meatibus. ltaque, ne si jucundissimis quidem nos
somniis usuros putemus, Endymionis somnum nobis

 

