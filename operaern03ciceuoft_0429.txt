DE NAT. DEOR. Lm. 111. CAP. 18. 415

ter eorum, Deus; et illi, qui fluere apud inferos ‹li-
cuntur, Acheron, Cocytus, Pyriphlegethon, tum
Charon, tum Cerberus, Dii putandi. At id quidem
repudiandum. Ne Orcus quidem igitur. Quid di-
citis ergo de fratribus ,⁹

Haec Carneades aiebat, non ut Deos tolleret, (quid
enim philosopho minus conveniens Ρ) sed ut Stoicos
nihil de Diis explicare convinceret. Itaque insequeba-
tur. Quid enim „⁹ aiebat, si ii fratres sunt in nume-
ro Deorum, num de patre eorum Saturno negari po-
test? quem vulgo maxime ad Occidentem colunt:
qui si est Deus, patrem quoque ejus, Coelum, esse
Deum confitendum est. Quod si ita est, Coeli quoque
parentes Dii habendi sunt, AEther, et Dies, eorum-
que fratres et sorores, qui a genealogis antiquis sic
nominantur, Amor, Dolor, Metus, Labor, Inviden-
tia, Fatum, Senectus, Mors, Tenebrae, Miseria,
Querela, Gratia, Fraus, Pertinacia, Parcae, Hespe-
rides, Somnia ς quos omnes Erebo et Nocte natos fe-
runt. Aut igitur haec monstra probanda sunt, aut
prima illa tollenda.

XVIII. Quid? Apollinem, Vulcanum, Mercu-
rium, caeteros, Deos esse dices; de Hercule, AEscu-
lapio, Libero, Castore, Polluce, dubitabis? At hi
quidem coluntur aeque atque illi; apud quosdam
etiam multo magis. Ergo hi Dii sunt habendi, mor-
talibus nati matribus P Quid? Aristaeus, qui olivae
dicitur inventor, Apollinis filius ; Theseus, qui
Neptuni: reliqui, quorum patres Dii, non erunt in
Deorum numero ? Quid, quorum matres ? Opinor
etiam magis: ut enim in jure civih', qui est matre
libera, liber est3 item jure naturae, qui Dea matre
est, Deus sit, necesse est. Itaque Achillem Astypa-
laeenses insulani sanctissime colunt: qui si Deus est,
et Orpheus et Rhesus Dii sunt, Musa matre nati3
nisi forte maritimae nuptiae terrenis anteponuntur. Si
hi Dii non sunt, quia nusquam coluntur3 quo modo

