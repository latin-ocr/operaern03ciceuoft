DE NAT. DEOR. Lm. ΙΙΙ. Cn. 33. 429

possit. Ac nos quidem nimis multa de re apertissima.
l‘elamo autem uno versu locum totum conficit, cur
Dii homines negligant:

“ Nam, si curent, bene bonis sit, male malis3
quod nunc abest.’'

Debebant illi quidem omnes bonos efficere, si quidem
hominum generi consulebant. Sin id minus, bonis
quidem certe consulere debebant. Cui· igitur duo
Scipiones, fortissimos et optimos viros, in Hispani&
Poenus oppressit? Cur Maximus extulit filium con-
sularem? Cur Marcellum Hanniba] interemit? Cur
Paulum Cannae sustulerunt? Cur Poenorum crude-
litati Reguli corpus est praebitum Ρ Cur Africanum
domestici parietes non texerunt? Sed haec vetera, et
alia permulta. Propiora videamus. Cur avunculus
meus, vir innocentissimus, idemque doctissimus, P.
Rutilius, in exsilio est? Cur sodalis meus interfectus
domi suae, Drusus? Cur temperantiae prudentiaeque
specimen, ante simulacrum V estae, pontifex maxi-
mus est Q. Scaevola trucidatus ,⁹ Cur ante etiam tot
civitatis principes a Cinna interemti? Cur omnium
perfidiosissimus, C. Marius, Q. Catulum, praestan-
tissima dignitate virum, mori potuit jubere ‚⁹ Dies
deficiat, si velim numerare, quibus bonis male eve-·
nerit3 nec minus, si commemorem, quibus irnprobis
optime. Cur enim Marius tam feliciter, septimum
consul, dorni suae senex est mortuus ? cur, omnium
crudelissimus, tam diu Cinna regnavit ?

XXXIII. At dedit poenas. Prohiberi melius fuit,
impedirique, ne tot summos viros interficeret, quam
ipsum aliquando poenas dare. Summo cruciatu sup-
plicioque Q. Varius, homo importunissimus, periit:
si, quia Drusum ferro, Metellum veneno, sustulerat;
illos conservari melius fuit, quam poenas sceleris Va-
n'um pendere. Duodequadraginta Dionysius tyran-
nus annos fuit opulentissimae et beatissimae civitatis.
Quam multos ante hunc, in ipso Graeciae flore, Pisi-

