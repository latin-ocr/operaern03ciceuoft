24 DE FINIBUs‚ Lm. ΙΙΙ. Cir. 18.

in officio ponitur. Quoniamque non dubium est,
quin, in iis quae media dicimus, sit aliud sumendum,
aliud rejiciendum ς quidquid ita fit, aut dicitur, com-
muni officio continetur. Ex quo intelligitur, (quo-
niam se ipsos omnes natura diligunt) tam insipien-
tem, quam sapientem, sumturum, quae secundum
naturam sint, rejecturumque contraria. Ita est quod-
dam commune officium sapientis et insipientis: ex
quo efficitur, versari in iis, quae media dicamus.

Sed cum ab his omnia proficiscantur officia, non
sine causa} dieitur, ad ea referri omnes nostras cogi-
tationes; in his, et excessum e vitii, et in vita man-
sionem. In quo enim plura sunt, quae secundum
naturam sint, hujus officium est in vita manere: in
quo autem aut sunt plura contraria, aut fore viden-
tur, hujus officium est e vita excedere. Ex quo ap-
paret, et sapientis esse aliquando officium excedere e
vita, cum beatus sit; et stulti manere in vit-52, cum
sit miser. Nam bonum illud, et malum, quod saepe
jam dictum est, postea consequitur. Prima autem
illa naturae, sive secunda, sive contraria„ sub judi-
cium sapientis et delectum cadunt: estque illa sub-
jecta quasi materia sapientiae. Itaque et manendi in
vita et migrandi ratio, omnibus iis rebus, quas supra
dixi, metienda. Nam neque iis qui virtute retinentur
in vitai, neque iis qui siue virtute sunt, mors est op-
petenda. At saepe officium est sapientis desciscere a
vita, cum sit beatissimus, si id opportune facere pos-
sit; quod est convenienter naturae vivere. Sic enim
censent, opportunitatis esse beate vivere. Itaque a
sapientia przecipitur, se ipsam, si usus sit, sapiens ut
relinquat. Quamobrem, cum vitiorum ista vis non
sit„ ut causam afferant mortis voluntariae3 perspi-
cuum est, etiam stultorum, qui iidem miseri sint,
officium esse manere in vita, si sint in majore parte
earum rerum, quas secundum naturam esse dicimus.
Et quoniam excedens e vita, et manens, aeque miser
est, nee diuturnitas magis ei vitam fugiendam facit;

