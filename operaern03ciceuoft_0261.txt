TUSC. QUAEST. Lm. 1v. Cap. 36. 247

vero ipse non propter libidinem tanta flagitia et faciat
et dicat.

XXXV. Sic igitur affecto haec adhibenda curatio
est, ut et illud quod cupiat, ostendat, quam leve,
quam contemnendum, quam nihil sit omnino, quam
facile vel aliunde vel alio modo perfici, vel omnino
negligi, possit. Abducendus est etiam nonnunquam
ad alia studia, sollicitudines, curas, negotia : loci
denique mutatione (tamquam aegroti [non] conva-
lescentes) saepe curandus est. Etiam novo quodam
amore veterem amorem, tamquam clavo clavum,
ejiciendum putant. Maxime autem admonendus,
quantus sit furor amoris. Omnibus enim ex animi
perturbationibus, est profecto nulla vehementior : ut,
si jam ipsa illa accusare nolis, stupra dico et corrup-
telas et adulteria, incesta denique, quorum omnium
accusabilis est turpitudo; sed, ut haec omittas, per-
turbatio ipsa mentis in amore foeda per se est. Nam,
ut illa praeteream, quae sunt furoris3 haec ipsa per
sese quam habent levitatem, quae videntur esse me-
diocria!

.......................... “ injuriae,

Suspiciones, inimicitiae, induciae,

Bellum, pax rursum. Incerta haec si tu postules

Ratione certa facere, nihilo plus agas,

Quam si des operam, ut cum ratione insanias.’·

Haec inconstantia mutabilitasque mentis, quem non
ipsa pravitate deterreat? Est enim illud, quod in
omni perturbatione dicitur, demonstrandum, nullam
esse nisi opinabilem, nisi judicio susceptam, nisi vo-
luntariam. Etenim, si naturalis amor esset 3 et ama-
rent omneS, et semper amarent, et idem amarent3
neque alium pudor, alium cogitatio, alium satietas,
deterreret.

XXXVI. Ira vero, cum diu perturbat animum,
dubitationem insaniae non habet: cujus impulsu ex·
sistit etiam inter fratres tale jurgium:

