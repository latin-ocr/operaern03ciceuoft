54 DE NAT. DEOR. Lm. II. CAP. 18.

videtur. Esse igitur Deos ita perspicuum est, ut, id
qui neget, vix eum sauae mentis existimem.

XVII. Restat, ut, qualis eorum natura sit, con-
sideremus: in quo nihil est difficilius, quam a con-
suetudine oculorum aciem mentis abducere. Ea dif-
ficultas induxit et vulgo imperitos, et similes philo-
sophos imperitorum, ut, nisi figuris hominum con-
stitutis, nihil possent de Diis immortalibus cogitare.
Cujus opinionis levitas, confutata a Cotta, non desi-
derat orationem meam. Sed, cum talem esse Deum
certa notione animi praesentiamus, primum, ut sit
animans, deinde, ut in omni natura nihil eo sit prae-
stantius; ad hanc praesensionem notionemque nos-
tram, nihil video, quod potius accommodem, quam
ut primum hunc ipsum mundum, quo nihil fieri ex-
cellentius potest, animantem esse et Deum judicem.
Hic, quam volet, Epicurus jocetur, homo non aptis-
simus ad jocandum, minimeque [resipiens] patriam ;
et dicat, se non posse intelh'gere, qualis sit volubilis
et rotundus Deus: tamen ex hoc, quod ipse etiam
probat, nunquam me movebit. Placet enim illi esse
Deos, quia necesse sit praestantem esse aliquam natu-
ram, qua nihil sit melius. Mundo autem certe nihil
est melius. Nec dubium, quin, quod animans sit,
habeatque sensum et rationem et mentem, id sit
melius, quam id quod his careat. Ita efficitur, ani-
mantem, senssrs, mentis, rationis mundum esse com-
potem: qua ratione, Deum esse mundum, conclu-
ditur. Sed haec paulo post facilius cognoscentur ex
iis rebus ipsis, quas mundus efficit.

XVIII. Interea, Vellei, noli, quaeso, prae te ferre,
vos plane expertes esse doctrinae. Conum tibi, ais,
et cylindrum, et pyramidem pulchriorem, quam
sphaeram, videri. Novum etiam oculorum judicium
habetis. Sed sint ista pulchriora, duntaxat adspectu3
quod mihi tamen ipsum nou videtur: quid enim
pulchrius ea figura, quae sola omnes alias figuras

 

