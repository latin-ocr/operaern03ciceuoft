216 TUSC. QUAEST. Lm. 111. CAP. 34.

Atqui stirpes sunt aegritudinis quam multae, quam
amarae! quae, ipso trunco everso, omnes elidendae
sunt, et, si neeesse erit, singulis disputationibus.
Superest enim nobis hoc, cuicuimodi est, otium. Sed
ratio una omnium est aegritudinum, plura nomina.
Nam et invidere aegritudinis est, et aemulari, et ob-
trectare, et misereri, angi, lugere, moerere, aerumn'z't
affici, lamentari, sollicitari, dolere, in molestia esse,
afflictari, desperare. Haec omnia definiunt Stoici:
eaque verba, quae dixi, singularum rerum suntÍ¾
non, ut videntur, easdem res significarim sed ali-
quid differunt: quod alio loco fortasse tractabimus.
Hae sunt illae fibrae stirpium, quas initio dixi, perse-
quendae, et omnes elidemke, ne ulla unquam possit
exsistere. Magnum opus, et difficile: quis negat?
Quid autem praeclarum, non idem arduum? Sed
tamen id se effecturam philosophia profitetur: nos
modo curationem ejus recipiamus. Verum quidem
haec hactenus. Caetera, quotiescumque voletis, et hoe
loco et aliis, parata vobis erunt.

 

