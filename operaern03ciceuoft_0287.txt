TUSC. QUAEST. Lm. V. Car. 22. 273

inquit, “ Damocle, quoniam haec te vita delectat,
ipse eamdem degustare, et fortunam experiri meam ’.Μ
Cum sc ille cupere dixisset, collocari jussit hominem
in aureo lecto, strato pulcherrime textili stragulo,
magnificis operibus pictog abacosque complures or-.
navit argento auroque caelato. Tum ad mensam
eximia forma pueros delectos jussit consistere, eos-
que, nutum ejus intuentes, diligenter ministrare.
Aderant unguenta, coronae: incendebantur odores:
mensae conquisitissimis epulis exstruebantur. Fortu-
natus sibi Damocles videbatur. In hoc medio appa-
ratu, fulgentem gladium, e lacunari seta equina ap-
tum, demitti jussit, ut impenderet illius beati cervici-
bus. Itaque nec pulchros illos ministratores adspicie-
bnt, nec plenum artis argentum; nec manum por-
rigebat in mensam: jam ipsae defluebant coronae:
denique exoravit tyrannum, ut abire liceret, quod
jam beatus nollet esse. Satisne videtur declarasse
Dionysius, nihil esse ei beatum, cui semper aliquis
terror impendeat? Atque ei ne integrum quidem
erat, ut ad justitiam remigraret, civibus libertatem
et jura redderet. Iis enim se, adolescens, in impro-
vida aetate, irretierat erratis, eaque commiserat, ut
salvus esse non posset, si sanus esse coepisset.

XXII. Quantopere vero amicitias desideraret,
quarum infidelitatem extimescebat, declaravit in Py-
thagoreis duobus illis; quorum cum alterum vadem
mortis accepisset; alter, ut vadem suum liberaret,
praesto fuisset ad horam mortis destinatam ; ‘⁶ Utinam
ego,'' inquit, “tertius vobis amicus adscriberer!”
Quam huic erat miserum, carere consuetudine ami-
corum, societate victus, sermone omnino familiari!
homini praesertim docto a puero, et artibus ingenuis
erudito. Musicorum vero perstudiosum accepimus,
poetam etiam tragicum ς quam bonum, nihil ad rem :
in hoc enim genere, nescio quo pacto, magis quam
in aliis, suurn cuique pulchrum est. Adhuc nemi-
nem cognovi poe‘tam (et mihi fuit cum Aquinio

