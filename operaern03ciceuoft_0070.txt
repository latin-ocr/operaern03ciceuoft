56 DE FINIBUS, Lm. 1V. CAP. 24.

nam expetendam negent esse, eligendam dicant, non
quia sit bonum valere, sed quia sit non nihilo aesti-
mandum3 neque tamen pluris, quam illis videatur,
qui illud non dubitent bonum dicere. Hoc vero te
ferre non potuisse, quod antiqui illi, quasi barbati,
ut nos de nostris solemus dicere, crediderint, ejus,
qui honeste viveret, si idem et bene valeret, bene
audiret, copiosus esset, optabiliorem fore vitam, me-
lioremque et magis expetendam, quam illius, qui,
aeque vir bonus, multis modis esset, ut Ennii Ale-
maeo,

“ Circumventus morbo, exsilio, atque inopia?

Illi igitur antiqui non tam acute optabiliorem illam
vitam putant, praestantiorem, beatiorem. Stoici autem
tantummodo praeponendam in seligendo, non quo
beatior haec vita sit, sed quod ad naturam accommo-
datior; et, qui sapientes non sint, omnes aeque mi-
seros esse. stoici haec videlicet viderunt, (illos autem
id fugerat superiores) qui arbitrabantur, homines
sceleribus et parricidiis inquinatos nihilo miseriores
esse, quam eos, qui, cum caste et integre viverent,
nondum perfectam illam sapientiam essent consecuti.
Atque hoc loco similitudines eas, quibus 1111 uti
solent, dissimillimas proferebas. Quis enim ignorat,
si plures ex alto emergere velint, propius fore eos
quidem ad respirandum, qui ad summam jam aquam
appropinquant, sed nihilo magis respirare posse,
quam eos qui sunt in profundo. ’ξ’ Nihil ergo adjuvat
procedere, et progredi 111 virtute, quominus miser.
rimus sis, antequam ad eam perveneris, quoniam in
aqua nihil adjuvat· ct quoniam catuli, qui jam di-
specturi sunt, caeci aeque et ii qui modo nati3 Plato-
nem quoque necesse est, quoniam nondum videbat
sapientiam, aeque caecum animo ac Phalarim fuisse.
XXIV. Ista similia non sunt, Canu in quibus
quamvis multum processeris, tamen illud in eadem
causa est, a quo abesse velis, donee evaseris. Nec

 

