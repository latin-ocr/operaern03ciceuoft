DE NAT. DEOR. Lm. ΙΙ. ΟΑΡ. 16. 353

viget; necesse est, quod animal in co gignatur, id
et sensu acerrimo, et mobilitate celerrima esse.
Quare, cum in aethere astra gignantur, consenta-
neum est, in iis sensum inesse et intelligentiam ς ex
quo efficitur, in Deorum numero astra esse ducenda.

XVI. Etenim licet videre acutiora ingenia, et ad
intelligendum aptiora, eorum qui terras incolant eas
in quibus a'e'r sit purus ac tenuis, quam illorum qui
utantur crasso coelo atque concreto. Quinetiam, cibo
quo utare, interesse aliquid ad mentis aciem putant.
Probabile est igitur, praestantem intelligentiam in
sideribus esse, quae et aetheream mundi partem in-
colant, et marinis terrenisque humoribus, longo inter-
vallo extenuatis, alantur. Sensum autem astrorum
atque intelligentiam maxime declarat ordo eorum,
atque constantia. Nihil est enim, quod ratione et
numero moveri possit sine consilio, in quo nihil est
temerarium, nihil varium, nihil fortuitum. Ordo
autem siderum, et in omni aeternitate constantia,
neque naturam significat (est enim plena rationis),
neque fortunam, quae, amica varietati, constantiam
respuit. Sequitur ergo, ut ipsa sua sponte, suo sensu
ac divinitate, moveantur. N ec vero Aristoteles non
laudandus in eo, quod omnia, quae moventur, aut
natura moveri censuit, aut vi, aut voluntate3 mo-
veri autem solem, et lunam, et sidera omnia: quae
autem natura moverentur, haec aut pondere deor-
sum, aut levitate in sublime, ferri3 quorum neutrum
astris contingere, propterea quod. eorum motus in
orbem circumferretur. N ec vero dici potest, vi qua-
dam majore fieri, ut contra naturam astra movean-
tur: quae enim potest major esse? Restat igitur, ut
motus astrorum sit voluntarius. Quae qui videat,
non indocte solum, verum etiam impie faciat, si
Deos esse neget. Nec sane multum interest, utrum
id neget, an eos omni procuratione atque actione
privet: mihi enim, qui nihil agit, esse omnino non

2 11 3

