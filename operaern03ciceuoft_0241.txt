TUSC. QUAEST. 1113. 1v. Car. 13. 227

avaritia opinatio vehemens de pecunia, quasi valde
expetenda, inhaerens, et penitus insita. similisque
est ejusdem generis definitio reliquarum. Offensio-
num autem definitiones sunt ejusmodi, ut inhospita-
litas sit opinio vehemens, valde fugiendum esse hos-
pitem, eaque inhaerens, et penitus insita. Similiter-
que definitur et mulierum odium, ut Hippolyti3 et,
ut Timonis, generis humani.

XII. Atque, ut ad valetudinis similitudinem ve-
niamus, eaque collatione utamur aliquando, sed par-
cius quam solent Stoici: ut sunt alii ad alios mor-
bos procliviores (itaque dicimus gravedinosos quos-
dam, quosdam torminosos, non quia jam sint, sed
quia saepe sint); sic alii ad. metum, alii ad aliam
perturbationem. Ex quo in aliis anxietas, unde
anxii; in aliis iracundia dicitur, quae ab ira differt ε
estque aliud iracundum esse, aliud iratum3 ut dif-
fert anxietas ab angore: neque enim omnes anxii,
qui anguntur aliquando ς nec, qui anxii, semper an-
guntur: ut inter ebrietatem et ebriositatem interest ς
aliudque est amatorem esse, aliud amantem. Atque
haec aliorum ad alios morbos proclivitas late patet:
nam pertinet ad omnes perturbationes. In multis
etiam vitiis apparet : sed nomen res non habet. Er-
go et invidi, et malevoli, et lividi, et timidi, et mise-
ricordes, quia proclives ad eas perturbationes, non
quia semper, feruntur. Haec igitur proclivitas ad.
suum quodque genus, a similitudine corporis, aegro-
tatio dicatur, dum ea intelligatur ad aegrotandum
proclivitas. Sed haec in bonis rebus, quod alii ad alias
bona sunt aptiores, facilitas nominetur, in malis pro-
clivitas, ut significet lapsionem: in neutris habeat
superius nomen.

XIII. Quo modo autem in corpore est morbus,
et aegrotatio, et vitium 3 sic in animo. Morbum ap-
pellant totius corporis corruptionem. AEgrotationem
morbum cum imbecillitate: vitium, cum partes cor-

poris inter se dissident: ex quo pravitas membrorum.

