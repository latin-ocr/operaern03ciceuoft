112 TUSC. QUAEST. Lm. Ι. CM». 9.

dem esse⁷ malum est. Id est enim, perveniendum
esse ad id, quod non esse malum confitemur.
Auditor. Uberius ista, quaeso. Haec enim spinosiora,
prius ut confitear, me cogunt, quam ut assentiar.
Sed quae sunt ea, quae dicis te majora moliri?
Marcus. Ut doceam, si possim, non modo malum
non esse, sed bonum etiam esse7 mortem. Auditor.
Non postulo id quidem3 aveo tamen audire. Ut
enim non efficias quod vis, tamen, mors ut malum
non sit, efficies. Sed nihil te interpellabo. Continen-
tem orationem audire malo. Marcus. Quid? si te
rogavero aliquid‚ non respondebis ? Auditor. Super-
bum id quidem [esset :] sed, nisi quid necesse erit,
malo ne roges.

IX. Marcus. Geram tibi morem3 et ea, quae vis,
ut potero, explicabo; nec tamen quasi Pythius
Apollo, certa ut sint et fixa, quae dixero; sed ut
homunculus unus e multis, probabilia conjectura
sequens. Ultra enim quo progrediar, quam ut veri
videam similia, non habeo. Certa dicent ii, qui et
percipi ea posse dicunt, et se sapientes esse profiten-
tur. Auditor. Tu, ut videtur: nos ad audiendum
parati sumus.

Μανσηε. Mors igitur ipsa, quae videtur notissima
res esse, quid sit, primum est videndum. Sunt enim,
qui discessum aninn a corpore putent esse mortem.
Sunt qui nullum censeant fieri discessum, sed una
animum et corpus occidere, animumque cum corpore
exstingui. Qui discedere animum censent, alii statim
dissipari, alii diu permanere, alii semper. Quid sit
porro ipse animus, aut ubi, aut unde, magna dissen-
sio est. Aliis cor ipsum animus videtum ex quo
excordes, vecordes, concordesque dicuntur: et Nasica
ille prudens, bis consul, Corculum, et

“ Egregie cordatus homo, catus AEliu' Sextus.”

Empedocles animum esse censet cordi suff'usum san-.
guinem. Aliis pars quaedam cerebri visa est animi

 

