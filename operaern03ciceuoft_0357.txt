DE NAT. DEOR. Lm. 11. CAr. 5. 343

innatum est, et in animo quasi insculptum) esse
Deos.

V. Quales sint, varium est: esse, nemo negat.
Cleanthes quidem noster quatuor de causis dixit in
animis hominum informatas Deorum esse notiones.
Primam posuit eam, de quii modo dixi, quae orta
esset ex praesensione rerum futurarum: alteram,
quam ceperimus ex magnitudine commodorum, quae
percipiuntur coeli temperatione, fecunditate terra-
rum, aliarumque commoditatum complurium co-
pia: tertiam, quae terreret animos fulminibus, tem-
pestatibus, nimbis, nivibus, grandinibus, vastitate,
pestilentia, terrae motibus, et saepe fremitibus, lapi-
deisque imbribus, et guttis imbrium quasi cruentis;
tum lapidibus, aut repentinis terrarum hiatibus3
tum, praeter naturam, hominum pecudumque por-
tentis; tum facibus visis cmlestibus: tum stellis iis,
quas Graeci cometas, nostri crinitas, vocant (quae
nuper bello Octaviano magnarum fuerunt calamita-
tum praenuntiae); tum sole geminato, quod, (ut e
patre audivi) Tuditano et Aquinio consulibus, eve-
nerat: quo quidem anno P. Africanus, sol alter,
exstinctus est. Quibus exterriti, homines vim quam-
dam esse coelestem et divinam suspicati sunt. Quar-
tam causam esse, eamque vel maximam, aequabili-
tatem motus, conversionem coeli; solis, lunae, side-
rumque omnium distinctionem, varietatem, pulchri-
tudinem, ordinem: quarum rerum adspectus lpse
satis indicaret, non esse ea fortuita. Ut, si quis in
domum aliquam, aut in gymnasium, aut in forum,
venerit; cum videat omnium rerum rationem, mo-
dum, disciplinam, non possit ea sine causa fieri ju-
dicare; sed esse aliquem intelligat, qui praesit, et cui
pareatur: multo magis in tantis motionibus, tantis-
que vicissitudinibus, tam multarum rerum atque
tantarum ordinibus, in quibus nihil unquam im-
mensa et infinita vetustas mentita sit, statuat, ne-

 

