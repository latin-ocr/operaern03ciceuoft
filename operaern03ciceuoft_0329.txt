DE NAT. DEOR. Lm. 1. CAP. 23. 315

nirent in mentem acuta atque subtilia, dubitantem,
quid eorum esset verissimum, desperasse omnem
veritatem.

Epicurus vero tuus (nam cum illo malo disserere,
quam tecum) quid dicit, quod non modo philosophia·
dignum sit, sed mediocri prudentia?

Quaeritur primun , 111 ea quaa-stione quae est de
naturai Deorum, sintne Dii, necne sint. Difficile est
negare, credo, si in concione quaeratu13 sed in
hujusmodi sermone et consessu, facillimum. Itaque
ego ipse pontifex, qui caerimonias religionesque pu-
blicas sanctissime tuendas arbitror, is hoc, quod pri-
mum est, esse Deos, persuaderi mihi non opinione
solum, sed etiam ad veritatem, plane velim. Multa
enim occurrunt, quae conturbent, ut interdum nulli
esse videantur. Sed vide, quam tecum agam libera·
liter. Quae communia sunt vobis cum caeteris philo-
sophis, non attingam, ut hoc ipsum: placet enim
omnibus fere, mihique ipsi in primis, Deos esse.
Itaque non pugno. Rationem tamen eam, quae a te
affertur, non satis firmam puto.

XXIII. Quod enim omnium gentium generum-
que hominibus ita videretur, id satis magnum esse
argumentum dixisti, cur esse Deos confiteremur ε
quod cum leve per se, tum etiam falsum est. Pri-
mum enim unde notae tibi sunt opiniones nationum ?
Equidem arbitror, multas esse gentes sic immanitate
efferatas, ut apud eas nulla suspicio Deorum sit.
Quid :³ Diagoras, atheos qui dictus est, posteaque
'l heodorus, nonne aperte Deorum naturam sustule-
runt. 9 nam Abderites quidem Protagoras, cujus a te
modo mentio faeta est, sophistes temporibus illis vel
maximus, cum in principio libri sui sic posuisset,
“ De Divis, neque ut sint, neque ut non sint, habeo
dicere‚” Atheniensium jussu urbe atque agro est
exterminatus, librique ejus in concione combusti.
Ex quo equidem existimo, tardiores ad hanc senten-
tiam profitendam multos esse factos, quippe cum

