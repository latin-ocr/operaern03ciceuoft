332 DE NAT. DEOR. Lm. 1. Cixr. 40.

sit natura mortalis, immortalem etiam esse oportere.”
Isto modo, quoniam homines mortales sunt, sint
aliqui immortales: et, quoniam naseuntur in terra,
nascantur et in aqua: et, “ quia sunt„ quae interi-
mant, sint, quae conservent.” Sint sane: sed ea
conservent, quae sunt. Deos istos esse non sen-
tio. Omnis tamen ista rerum effigies ex individuis
quo modo corporibus oritur? quae etiam si essent
(quae nulla sunt), pellere se ipsa et agitari inter se
concursu fortasse possent: formare, figurare, colo-
rare, animare, non possent. Nullo igitur modo im-
mortalem Deum efficitis.

XL. Videamus nunc de beato. Sine virtute certe
nullo modo: virtus autem actuosa: et Deus vester
nihil agens: expers virtutis igitur: ita„ ne beatus
quidem. Quae ergo vita? Suppeditatio, inquis, bo-
norum, nullo malorum interventu. Quorum tandem
bonorum? Voluptatum, cred0; nempe ad corpus
pertinentium. Nullam enim novistis, nisi profectam
a corpore, et redeuntem ad corpus, animi volup-
tatem. Non arbitror te, Vellei, similem esse Epicu-
reorum reliquorumg quos pudeat earum Epicuri
vocum, quibus ille testatur, se ne intelligere quidem
ullum bonum, quod sit sejunctum a delicatis et ob-
scoenis voluptatibus; quas quidem, non erubescens,
persequitur omnes nominatim. Quem cibum igitur,
aut quas potiones, aut quas vocum aut colorum va-
rietates, aut quos tactus, quos odoreS, adhibebis ad
Deos, ut eos perfundas voluptatibus? Ac pot-'tec qui-
dem nectar, ambrosiam, epulas comparant, et aut
Juventatem aut Ganymedem pocula ministrantem:
tu autem, Epicure, quid facies? neque enim, unde
habeat ista Deus tuus7 video: nec, quomodo utatur.
Locupletior igitur hominum natura ad beate viven-
dum est, quam Deorum, quod pluribus generibus
fruitur voluptatum.

At has leviores ducis voluptates, quibus quasi ti-

Ν
ξ

