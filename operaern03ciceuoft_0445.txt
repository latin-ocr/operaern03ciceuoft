DE NAT. DEOR. Lm. ΙΙΙ. Cm‘. 36. 431

dantibus nolle sumere. Eumdemque ferunt haec,
quae dixi, sublata (le fanis, in sorum protulisse, et
per praeconem vendidisse; exactaque pecunia, edix-
isse, ut, quod quisque a sacris haberet, id ante diem
certam in suum quodque fanum referret. Ita, ad
impietatem in Deos, in homines adjunxit injuriam.

XXXV. Hunc igitur nec Olympius Jupiter ful-
mine percussit, nec AEsculapius misero diuturnoque
morbo tabescentem interemit: atque in suo lectulo
mortuus, [in Tympanidis] rogum illatus est3 eam-
que potestatem, quam ipse per scelus erat nactus,
quasi justam et legitimam, haereditatis loco filio tra-
didit.

Invita in hoc loco versatur oratio: videtur enim
auctoritatem afferre peccandi. Recte videretur, nisi
et virtutis et vitiorum, sine um divina ratione, grave
ipsius conscientiae pondus esset: quit sublata, jacent
omnia. Ut enim nec domus nec respublica ratione
quadam et disciplina designata videatur, si in ea nec
recte factis praemia exstent ulla, nec supplicia pec-
catis3 sic mundi divina in homines moderatio pro-
fecto nulla est, si in ea discrimen nullum est bono-
rum et malorum.

At enim minora Dii negligunt, neque agellos sin-
gulorum nec viticulas persequuntur3 nec, si uredo
aut grando quidpiam nocuit, id. J ovi animadverten-
dum fuit. Ne in regnis quidem reges omnia minima
curant. Sic enim dicitis3 quasi ego paulo ante de
fundo Formiano P. Rutilii sim questus, non de
amissa salute.

XXXVI. Atque hoc quidem omnes mortales sic
habent, externas commoditates, vineta, segetes, oli-
veta, ubertatem frugum et fructuum, omnem deni-
que commoditatem prosperitatemque vitae, a Diis se
habere: virtutem autem nemo unquam acceptam
Deo retulit. Nimirum recte. Propter virtutem enim
jure laudamur, et in virtute recte gloriamur: quod
non contingeret, si id donum a Deo, non a nobis,

