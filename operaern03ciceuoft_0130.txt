116 Tusc. QUAEs'r. Lm. 1. cn. 13.

cascos appellat Ennius, esse in morte sensum,
neque excessu vitae sic deleri hominem, ut funditus
interiret: idque cum multis aliis rebus, tum e pon-
tificio jure, et caerimoniis sepulcrorum, intelligi licet;
quas maximis ingeniis praediti nec tanta cura coluis-
sent, nec violatas tam inexpiabili religione sanxissent,
nisi haesisset in eorum mentibus, mortem non interi-
tum esse onmia tollentem atque delentem, sed quam-
dam quasi migrationem, commutationemque vitae,
quae, in claris viris et feminis, dux in coelum soleret
esse3 in caeteris humi retineretur, et permaneret
tamen. Ex hoc, et nostrorum opinione,

“ Romulus in coelo cum Dis agit aevum,”

ut, famae assentiens, dixit Ennius: et apud Graecos,
indeque perlapsus ad nos, et usque ad Oceanum,
Hercules, tantus et tam praesens habetur Deus.
Hinc Liber Deus, Semele natus, eademque fainae
celebritate Tyndaridae fratres, qui non modo adju-
tores in proeliis victoriae populi Romani, sed etiam
nuntii, fuisse perhibentur. Quid? Ino, Cadmi filia,
nonne, Leucothea nominata a Graecis, Matuta habe-
tur a nostris? Quid ἓ totum prope coelum (ne plures
persequar) nonne humano genere completum est?

XIII. Si vero scrutari vetera, et ex his ea, quae
scriptores Graeci prodiderunt, eruere coner3 ipsi illi,
majorum gentium Dii qui habentur, hinc a nobis
profecti in coelum reperientur. Quaere, quorum de-
monstrantur sepulcra in Graecia: reminiscere, quo-
niam es initiatus, quae traduntur mysteriis: tum
denique, quam hoc late pateat, intelliges. Sed, qui
nondum ea, quae multis post annis tractari coepissent,
physica didicissent, tantum sibi persuaserant, quan-
tum natura admonente cognoverant ς rationes et cau-
sas rerum non tenebant. Visis quibusdam saepe mo-
vebantur, hisque maxime nocturnis, ut viderentur
ii, qui vita excesserant, vivere.

Ut porro firmissimum, hoc afferri videtur, cur

 

