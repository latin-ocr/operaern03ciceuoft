344 DE NA'r. DEOR. L113. ΙΙ. ΟΑΡ. 6.

cesse est, ab aliqua mente tantos naturae motus
gubernari.

VI. Chrysippus quidem, quamquam est acerrimo
ingenio, tamen ea dicit, ut ab ipsa natura didicisse,
non ut ipse reperisse, videatur. “ Si enim,” inquit,
“ est aliquid in rerum natura, quod hominis mens,
quod ratio, quod vis, quod potestas humana efficere
non possit; est certe id, quod illud efficit, homine
melius. Atqui res coelestes, omnesque eae, quarum
est ordo sempiternus, ab homine confici non possunt.
Est igitur id, quo ina conficiuntur, homine melius.
Id autem quid potius dixeris, quam Deum ἓ Etenim
si Dii non sunt, quid esse potest in rerum natura
homine melius ? in eo enim solo ratio est, qua nihil
potest esse praestantius. Esse autem hominem, qui
nihil in omni mundo melius esse, quam se putet,
desipientis arrogantiae est. Ergo est aliquid melius.
Est igitur profecto Deus.”

An vero, si domum magnam pulchramque videris,
non possis adduci, ut, etiam si dominum non videas,
muribus illam et mustelis aedificatam putes; tantum
vero ornatum mundi, tantam varietatem pulchritudi-
nemque rerum coelestium, tantam vim et magnitudi-
nem maris atque terrarum, si tuum, ac non Deorum
immortalium domicilium putes, nonne plane desi-
pere videare? An ne hoe quidem intelligimus, om-
nia supera esse meliora? terram autem esse infimam,
quam crassissimus circumfundat a'e'r? ut, ob eam ip-
sam causam, quod etiam quibusdam regionibus at-
que urbibus contingere videmus, hebetiora ut sint
hominum ingenia propter coeli pleniorem naturam,
hoc idem generi humano evenerit, quod in terra,
hoc est, in crassissima regione mundi, collocati sint.

Et tamen, ex ipsa hominum sollertia, esse aliquam
mentem, et eam quidem acriorem et divinam, existi-
mare debemus. ‘² Unde euim hanc homo arripuit ?''
ut ait apud Xenophontem Socrates. Quin et humo.

