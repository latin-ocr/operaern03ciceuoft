DE FINIBUS, Lm. 111. Cn. 3. 5

brorum habeas, quos hic tandem requiris ἓ Com-
mentarios quosdam, inquam, AristoteliOS, quos hic
sciebam esse, veni ut auferrem, quos legerem, dum
essem otiosus; quod quidem nobis (ut scis) non saepe
contingit. Quam vellem, inquit, te ad Stoicos inclina-
visses ! Erat enim, si cujusquam, certe tuum, nihil
praeter virtutem in bonis ducere. Vide, ne magis,
inquam, tuum fuerit, cum re idem tibi, quod mihi
videretur, non nova [te] rebus nomina imponere·
Ratio enim nostra consentit; oratio pugnat. Minime
vero, inquit ille, consentit. Quidquid enim, praeter
id quod honestum sit, expetendum esse dixeris, in
bonisque numeraveris; et honestum ipsum, quasi vir-
tutis lumen, exstinxeris, et virtutem penitus everteris.

Dicuntur ista, Cato, magnifice, inquam: sed vi-
desne, verborum gloriam tibi cum Pyrrhone et Aris-
tone, qui omnia exaequent, esse communem? de
quibus, cupio scire, quid sentias. Egone, quaeris,
inquit, scire, quid sentiam Ξ) Quos bonos viros, fortes,
justos, moderatos aut audivimus in republica fuisse,
aut ipsi vidimus; qui, sine ulla doctrina, naturam
ipsam secuti, multa laudabilia fecerunt3 eos melius
a natura institutos fuisse, quam institui potuissent a
philosophia, si ullam aliam probavissent, praeter eam
quae nihil aliud in bonis habet, nisi honestum; nihil,
nisi turpe, in malis. Caeterae philosophorum disci-
plinae, omnino alia magis aliix; sed tamen omnes,
quae rem ullam virtutis expertem aut in bonis aut in
malis numerent, eas non modo nihil adjuvare arbi-
tror, neque [afferre,] quo meliores simus, sed ip-
sam depravare naturam. Nam si hoc non obtineatur,
id solum bonum esse quod honestum sit, nullo modo
probari possit, beatam vitam virtute effici. Quod si
ita sit; eur opera philosophiae sit danda, nescio. Si
enim sapiens aliquis miser esse possit, nae ego istam
gloriosam memorabilemque virtutem non magno

aestimandam putem. ὃ
B .

