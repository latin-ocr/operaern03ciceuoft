TUSC. QUAEST. Lm. Ι. CAr. 15. 117

Deos esse credamus, quod nulla gens tam fera, nemo
omnium tarn sit immanis, cujus mentem non im-
buerit Deorum opinio. Multi de Diis prava sentiunt· ‚
id enim vitioso more effici solet: omnes tamen esse
vim et naturam divinam arbitrantur. Nec vero id
collocutio hominum aut consensus effecit ε non insti-
tutis opinio est confirmata, non legibus. Omni autem
in re, consensio omnium gentium lex naturae putanda
est. Quis est igitur, qui suorum mortem primum non
eo lugeat, quod eos orbatos vitae commodis arbitre-
tur. ‘³ 'lolle hanc opinionem: luctum sustuleris:
nemo enim moeret suo incommodo. Dolent fortasse,
et anguntur: sed illa lugubris lamentatio, fletus-
que moerenS, ex eo est, quod eum, quem dileximus,
vitae commodis privatum arbitramur, idque sentire.
Atque haec ita sentimus natura duce, nulla ratione,
nullaque doctrina.

XIV. Maximum vero argumentum est, naturam
ipsam de immortalitate animorum tacitam judicare,
quod onmibus curae sunt, et maxime quidem, quae
post mortem futura sint. “ Serit arbores, quae alteri
saeculo prosint” (ut ait Statius in Synephebis), quid
spectans, nisi etiam postera saecula ad se pertinere?
Ergo arbores seret diligens agricola, quarum adspi-
ciet baccam ipse nunquam; vir magnus leges, insti-
tuta, rempublicam, non seret? Quid procreatio libe-
rorum, quid propagatio nominis, quid adoptiones
filiorum, quid testamentorum diligentia, quid ipsa
sepulcrorum monimenta, quid elogia significant, nisi
nos futura etiam cogitare ? Quid illud? num dubi-
tas, quin specimen naturae capi debeat ex optima
quaque natura? Quae est igitur melior in hominum
genere natura, quam eorum qui se natos ad homines
juvandos, tutandos, conservandos, arbitrantur? Abiit
ad Deos Hercules: nunquam abiisset, nisi, cum inter
homines esset, eam sibi viam munivisset. Vetera Jam
ista, et religione omnium consecrata.

XV. Quid, in hac republica, tot tantosque viros,

