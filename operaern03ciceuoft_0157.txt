TUSC. QUAEST. Lm. Ι. CAP. 41. 143

ae despicientia, et in omni virtute, ponamus. Nam
nunc quidem cogitationibus [molestissimis effemina-
mur,] ut, si ante mors adventet quam Chaldaeorum
promissa consecuti sumus, spoliati magnis quibus-
dam bonis, illusi, destitutique, videamur. Quod si
exspectando et desiderando pendemus animis, cru-
ciamur, angimur. Pro, Dii immortales! quam iter
illud jucundum esse debet, quo confecto, nulla re-
liqua cura, nulla sollicitudo futura sit! Quam me
delectat Theramenes! quam elato animo est! Etsi
enim flemus, cum legimus, tamen non miserabiliter
vir clarus emoritur; qui cum, conjectus in carcerem
triginta jussu tyrannorum, venenum, ut sitiens, ob-
duxisset, reliquum sic e poculo ejecit, ut id resonaret3
quo sonitu reddito, arridens, ‘⁶ Propino,'' inquit,
“ hoc pulchro Critiae‚'’ qui in eum fuerat teterri-
mus. Graeci enim 'm conviviis solent nominare, cui
poculum tradituri sint. Lusit vir egregius extremo
spiritu, cum jam praecordiis conceptam mortem con.
tineret: vereque ei, cui venenum praebiberat, mor-
tem est eam auguratus, quae brevi consecuta est.
Quis hanc animi maximi aequitatem in ipsa morte
laudaret, si mortem malum judicaret? Vadit in
eumdem carcerem, atque in eumdem paucis post an-
nis scyphum, Socrates, eodem scelere judicum, quo
tyrannorum, Theramenes. Quae est igitur ejus ora-
tio, qua facit eum Plato usum apud judices, jam
morte multatum Ρ

XLI. “ Magna me,” inquit, “ spes tenet, judices,
bene mihi evenire, quod mittar ad mortem. Necesse
est enim, sit alterum de duobus ; ut aut sensus cm-
nino omnes mors auferat, aut in alium quemdam
locum ex his locis morte migretur. Quamobrem, sive
sensus exstinguitur, morsque ei somno similis est,
qui nonnunquam, etiam sine visis somniorum, placa-
tissimam quietem affert; Dii boni! quid lucri est
mori! aut quam multi dies reperiri possunt, qui
tali nocti anteponantur! cui si similis futura est

