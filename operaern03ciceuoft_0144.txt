130 TUSC. QUAEST. Lm. 1. CAP- 27.

lit, ut omnia supera, infera, prima, ultima, media,
videremus.

Prorsus haec divina mihi videtur vis, quae tot res
efficiat, et tantas. Quid est enim memoria rerum et
verborum? quid porro inventio? profecto id, quo
nec in Deo quidquam majus intelligi potest. Non
enim ambrosia Deos, aut nectare, aut «Iuventate po-
cula ministrante, laetari arbitror: nec Homerum
audio, qui Ganymedem a Diis raptum ait propter
sormam, ut Jovi bibere ministraret. Non justa
causa, cur Laomedonti tanta fieret injuria. Fingebat
haec Homerus} et humana ad Deos transferebat.
Divina mallem ad nos. Quae autem divina ἓ Vigere‚
sapere, invenire, meminisse. Ergo animus, [qui,] ut
ego dico, divinus est, ut Euripides audet dicere,
Deus: et quidem, si Deus aut anima aut ignis est,
idem est animus hominis. Nam, ut illa natura coe-
lestis et terra vacat et humore, sic utriusque harum
rerum humanus animus est expers, Sin autem est
quinta quaedam natura ab Aristotele inducta, [pri-
mum] haec et Deorum est et animorum.

XXVII. Hanc nos sententiam secuti, his ipsis
verbis in “ Consolatione‘' haec expressimus z “ Ani-
morum nulla in terris origo inveniri potest: nihil
enim est in animis mixtum atque concretum, aut
quod ex terra natum atque fictum esse videatur;
nihil ne aut humidum quidem, aut flabile, aut ig-
neum. His enim in naturis nihil inest, quod vim
memoriae, mentis, cogitationis, habeat; quod et prae-
terita teneat, et futura provideat, et complectiv possit
praesentia3 quae sola divina sunt. Nec invenietur
unquam⁷ unde ad hominem venire possint, nisi a
Deo. Singularis est igitur quaedam natura atque vis
animi, sejuncta ab his usitatis notisque naturis. Ita,
quidquid est illud, quod sentit, quod sapit, quod vi·
vit, quod viget, coeleste et divinum est3 ob eamque
rem, oeternum sit, necesse est. N ec vero Deus ipse,

