TUSC. QUAEST. Lm. ΙΙΙ. ΟΜ». 22. 203

M. Catoni, aliud Ii. Lentulo videretur, nulla inter eos
concertatio unquam fuit. Hi nimis iracunde agunt,
praesertiin cum ab his non sane animosa defendatur
sententia, pro qua non in senatu, non in concione,
non apud exercitum, neque apud censores, dicere au-
deant. Sed cum istis alias, et eo quidem animo, nul-
lum ut certamen instituam 3 verum dicentibus facile
cedam. Tantum admonebo: si maxime verum sit, ad
corpus omnia referre sapientem; sive (ut honestius
dicam) nihil facere, nisi quod expediat; sive omnia
referre ad utilitatem suam; quoniam haec plausibilia
non sunt, ut in sinu gaudeant, gloriose loqui desinant.

XXII. Cyrenaicorum restat sententia; qui tum
aegritudinem censent exsistere, si necopinato quid
evenerit. Est id quidem magnum, ut supra dixi.
Etiam Chrysippo ita videri scio, quod provisum ante
non sit, id ferire vehementius. Sed non sunt in hoc
omnia: quamquam hostiurn repens adventus magis
aliquanto conturbat, quam exspectatus ; et maris sub-
ita tempestas, quam ante provisa, terret navigantes
vehementius. et ejusmodi sunt pleraque. Sed, cum
diligenter necopinatorum naturam consideres, nihil
aliud reperias, nisi omnia videri subita majora3 et
quidem ob duas causas: primum, quod, quanta sint
quae accidunt, considerandi· spatium non datur: de-
inde, eum videtur praecaveri potuisse, si provisum es-
set, quasi culpa contractum malum aegritudinem acri-
orem facit.

Quod ita esse dies declarat3 quae procedens ita mi-
tigat, ut, iisdem malis manentibus, non modo lenia-
tur aegritudo, sed in plerisque tollatur. Carthaginien-
ses multi Romae servierunt, Macedones, rege Perse
capto: vidi etiam in Peloponneso, cum essem adoles-
cens, quosdam Corinthios. Hi poterant omnes eadem
ina de Andromacha deplorare,

‘⁶ Haec omnia vidi” .....

Sed jam decantaverant fortasse. Eo enim erant vultu,
oratione, omni reliquo motu et statu, ut eos Argivos

