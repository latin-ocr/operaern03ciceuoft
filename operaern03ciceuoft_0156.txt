142 TUSC. QUAEST. Lm. Ι. ΟΑΡ. 40.

XXXIX. Pellantur ergo istae ineptiae paene ani-
les, ante tempus mori, miserum esse. Quod tandem
tempus? Naturaene? At ea quidem dedit usuram
vitae, tamquam pecuniae, nulla praestituta die. Quid
est igitur, quod querare, si repetit, cum vult? ea
enim conditione acceperas. Iidem, si puer parvus
occidit, aequo animo ferendum putant: si vero in
cunis, ne querendum quidem, Atqui ab hoc acer-
bius exegit natura, quod dederat. Nondum gustave-
rat, inquiunt, vitre suavitatem: hic autem jam spe-
rabat magna, quibus frui coeperat. At id quidem
ipsum in caeteris rebus melius putatur, aliquam par-
tem, quam nullam, attingere: cur in vita secus?
Quamquam non male ait Callimachus, multo saepius
lacrymasse Priamum, quam Troilum. Eorum au-
tem, qui exacta⁴ aetate moriuntur, fortuna laudatur.
Cur? nam, reor, nullis, si vita longior daretur, pos-
set esse jucundior. Nihil est enim profecto homini
prudentia dulcius, quam, ut caetera auferat, affert
certe senectus. Quae vero aetas longa est? aut quid
omnino homini longum Ρ Nonne modo pueros, modo
adolescentes, in cursu, a tergo insequens, nec opi-
nantes assecuta est senectus ? Sed, quia ultra nihil
habemus, hoc longum ducimus. Omnia ista, perinde
ut cuique data sunt, pro rata parte, [a vitiu] aut longa
aut brevia dicuntur. Apud Hypanim fluvium, qui
ab Europae parte in Pontum influit, Aristoteles ait
bestiolas quasdam nasci, quae unum diem vivant. Ex
his igitur, hora octava quae mortua est, provecta
aetate mortua est: quae vero occidente sole, decre-
pita; eo magis, si etiam solstitiali die. Confer nos-
tram longissimam aetatem cum aeternitate3 in eadem
propemodum brevitate, qua illae bestiolae, reperie-
mur.

XL. Contemnamus igitur omnes ineptias: (quod
enim levius huie levitati nomen imponam Ρ) totam-
que vim bene vivendi in animi robore ac magnitu-
dine, et in omnium rerum humanarum contemtione

 

