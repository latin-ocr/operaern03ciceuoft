DE NAT. DEOR. Lm. ΙΙ. ΟΑΡ. 4. 341

mesticis quidem exemplis docti, numen Deorum
comprobabimus ἓ Nihil nos P. Claudii, beno Punico
primo, temeritas movebit, qui etiam per jocum Deos
irridens, cum cavea liberati pulli non pascerentur,
mergi eos in aquam jussit, ut biberent, quoniam
esse nollent. Qui risus, classe devicta, multas ipsi
lacrymaS, magnam populo Romano cladem, attulit.
Quid? collega ejus J unius, eodem bello, nonne tem.
pestate classem amisit, cum auspiciis non paruisset Ρ
Itaque Claudius a populo condemnatus est ε J unius
necem sibi ipse conscivit. C. Flaminium Caelius re-
ligione neglecta cecidisse apud Trasimenum scribit,
cum magno reipublicae vulnere. Quorum exitio in-
telligi potest, eorum imperiis rempublicam amplifica-
tam, qui religionibus paruissent. Et, si conferre vo-
lumus nostra cum externis, caeteris rebus aut pares
aut etiam inferiores reperiemur3 religione, id est,
cultu Deorum, multo superiores.

An Attii N avii lituus ille, quo ad investigandum
suem regiones vineae terminavit, contemnendus est ‚⁹
Crederem, nisi ejus augurio rex Hostilius maxima
bella gessisset. Sed, negligentia nobilitatis, augurii
disciplina omissa, veritas auspiciorum spreta est, spe-
cies tantum retenta. Itaque maximae reipublicae par-
tes, in his bella, quibus reipublicae salus continetur,
nullis auspiciis administrantur3 nulla peremnia ser-
vantur, nulla ex acuminibus3 nulli viri vocantur, ex
quo in procinctu testamenta perierunt. Tum enim
bella gerere nostri duces incipiunt, cum auspicia
posuerunt. At vero apud majores tanta religionis
vis fuit, ut quidam imperatores etiam seipsos Diis
immortalibus, capite velato, verbis certis, pro repu-
blica devoverent. Multa ex Sibyllinis vaticinationi-
bus, multa ex haruspicum responsis, commemorare
possum, quibus ea confirmentur, quae dubia nemini
debent esse.

IV. Atqui et nostrorum augurum et Etruscorum
haruspicum disciplinam, P. Scipione, C. Figulo con<

⁴2 G 3 .

 

