DE NAT. DEOR. Lm. 11. ΕΑΓ. 23. 359

maxime est occupata, primum ut mundus quam ap-
* tissimus sit ad permanendum, deinde ut nulla re
egeat, maxime autem ut in eo eximia pulchritudo
sit, atque omnis ornatus.

XXI ΙΙ. Dictum est de universo mund03 dictum
est etiam de sideribus; ut jam propemodum appareat
multitudo nec cessantium Deorum, necea, quae agant,
molientium cum labore operoso ac molesto. Non
enim venis et nervis et ossibus continentur, nec iis
escis aut potionibus vescuntur, ut aut nimis acres
aut nimis concretos humores coHigant; nec iis cor-
poribus sunt‚ ut aut casus aut ictus extimescant, aut
morbos metuant ex defatigatione membrorum. Quae
verens Epicurus monogrammos Deos et nihil agentes
commentus est. Illi autem pulcherrima forma prae-
diti, purissimaque in regione coeli collocati, ita fe-
runtur, moderanturque cursus, ut ad omnia conser-
vanda et tuenda consensisse videantur.

Multae autem aliae naturae Deorum, ex magnis
beneficiis eorum, non sine causa, et a Graeciae sapien-
tissimis et a majoribus nostris, constitutae nominatae-
que sunt. Quidquid enim magnam utilitatem ge-
neri afferret humano, id non sine divina bonitate
erga homines fieri arbi trahantur. Itaque tum sslud,
quod. erat a Deo natum, nomme ipsius Dei nuncupa-
bant, (ut, cum fruges Cererem appellamus, vinum
autem Liberumg ex quo illud Terentii,

‘⁴ Sine Cerere et Libero, friget Venus'')

tum autem res ipsa, in qua vis inest major aliqua,
sic appellatur, ut ea ipsa vis nominetur Deus, ut
Fides, ut M ens‚ quas in Capitolio dedicatas videmus
proxime a M. AEmilio Scauro; ante autem ab Atilio
Calatino erat Fides consecrata. Vides Virtutis tem-
plum, vides Honoris a M. Marcello renovatum,
quod, multis ante annis, erat bello Ligustico a Q.
Maximo dedicatum. Quid Opis? quid Salutis?

