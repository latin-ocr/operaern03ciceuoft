TUsc.QUAEST.111n.111.CA12.24.205

subtilitate orationem ad exempla traducimus. Hie
:ffiaffislgommemoratun hic Diogenes, hic Caecilia-

“ Saepe est etiam sub palliolo sordido sapientia.''

Cum enim paupertatis una eademque sit vis, quid-
nam dici potest, quamobrem C. Fabricio tolerabilis
ea fuerit, alii negent se ferre posse? Huic igitur al-
teri generi similis est ea ratio consolandi, quae docet,
humana esse, quae acciderint. Non enim solum id
continet ea disputatio, ut cognitionem afferat generis
humani3 sed significat, tolerabilia esse, quae et tule-
rint et ferant caeteri.

XXIV. De paupertate agitur? multi patientes
pauperes commemorantur. De contemnendo honore?
multi inhonorati proferuntur, et quidem propter id
ipsum beatiores· eorumque,qui. privatum otium neg-
otiis publicis antetulerunt, nominatim vita laudatur:
nec siletur illud potentissimi regis anapaestum, qui
laudat senem, et fortunatum esse dicit, quod, inglorius,
sit, atque ignobilis, ad supremum diem perventurus.
Similiter, commemorandis exemplis, orbitates quoque
liberorum praedicantum eorumque, qui gravius fe-
runt, luctus, aliorum exemplis leniuntur. Sic per-
pessio caeterorum facit, ut ea, quae acciderint, multo
minora, quam quanta sint existimata, videantur. Ita
fit sensim cogitantibus, ut, quantum sit ementita
opinio, appareat. Atque hoc idem et Telamo ille de-
clarat:

“ Ego, ¹cum genui, moriturum scivi ;”

et Theseus,
“ Futuras mecum commentabar miserias ;”

et Anaxagoras, “Sciebam me genuisse mortalem.”

Hi enim omnes, diu cogitantes de rebus humanis,

intelligebant, eas nequaquam pro opinione vulgi esse

extimescendas. Et mihi quidem videtur idem fere
(Philos.) voi.. 111. 'r

