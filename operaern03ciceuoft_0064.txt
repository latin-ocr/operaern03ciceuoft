50 DE FINIBUS, Lm. IV. CAP. 18.

praeter virtutes et vitia, inter quas quidquam omnino
interesset, sic errare Zenonem, qui, nulla in re, nisi
in virtute, [aut vitio], propensionem, ne minimi qui-
dem momenti, ad summum bonum adipiscendum
esse diceret: et, cum ad beatam vitam nullum mo-
mentum ea res haberet, ad appetitionem autem re-
rum, esse in his momenta diceret: quasi vero haec
appetitio non ad summi boni adeptionem pertineret.
Quid autem minus consentaneum est, quam, quod
aiunt, cognito summo bono, reverti se ad naturam,
ut ab ea petant agendi principium, id est, officii?
Non enim actionis aut officii ratio impellit ad ea,
quae secundum naturam sunt, appetenda: sed ab his
et appetitio et actio commovetur.

XVIII. Nunc venio ad issa tua brevia, quae con-
sectaria esse dicebas; et primum illud, quo nihil
potest esse brevius: ‘² Bonum omne, laudabile; lau-
dabile autem omne, honestum; igitur omne bonum,
honestum-'⁹ O plumbeum pugionem ! Quis enim
tibi illud primum concesserit Ρ quo quidem concesso,
nihil opus est secundo: si enim omne bonum lauda-
bile est, omne laudabile honestum est. Quis tibi ergo
istud dabit, praeter Pyrrhonem, Aristonem, eorumve
similes? quos tu non probas. Aristoteles, Xeno-
crateS, tota ina familia, non dabit; quippe qui vale-
tudinem, vires, divitias, gloriam, multa alia, bona
esse dicant, laudabilia non dicant. Et hi quidem ita
non sola virtute finem bonorum contineri putant, ut
rebus tamen omnibus virtutem anteponant. Quid
censes eos esse facturos, qui omnino virtutem a bono-
rum fine segregaverunt, Epicurum, Hieronymum,
illos etiam, si qui Carneadeum finem tueri volunt ?
J am aut Callipho, aut Diodorus, quomodo poterunt
tibi istud concedere, qui ad honestatem aliud adjun-
gant, quod ex eodem genere non sit?

Placet igitur tibi, Cato, cum res sumseris non con-
cessas, ex illis efficere, quod velis Ρ .J am ille sorites,
quo nihil putatis esse [vitiosius,] Quod bonum sit, id

 

 

