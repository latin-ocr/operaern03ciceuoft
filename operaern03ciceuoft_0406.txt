392 DE NA'r. DEOR. Lm. ΙΙ. CAP. 59.

audacem, timidumque, cognoscunt. Auriumque item
est admirabile quoddam artificiosumque judicium,
quo judicatur, et in vocis et in tibiarum nervorum-
que cantibus, varietas sonorum, intervalla, distinctio,
et vocis genera permulta; canorum, fuscum3 laeve,
asperum3 grave, acutum; flexibile, durum; quae
hominum solum auribus judicantur. Nariumque
item, et gustandi pariter et tangendi, magna ju-
dicia sunt. Ad quos sensus capiendos et perfruen-
dos, plures etiam, quam vellem, artes repertae sunt.
Perspicuum est enim, quo compositiones unguento-
rum, quo ciborum conditiones, quo corporum leno-
cinia, processerint.

LIX. J am vero animum ipsum7 mentemque homi-
nis, rationem, consilium, prudentiam, qui non divina
cura perfecta esse perspicit, is his ipsis rebus mihi
videtur carere. De quo dum disputem, tuam mihi
dari velim, Cotta, eloquentiam. Quo enim tu illa
modo diceres! quanta primum intelligentia, deinde
consequentium rerum cum primis conjunctio et com-
prehensio, esset in nobis: ex quo videlicet, quid ex
quibusque rebus efficiatur, idque ratione, concludi-
mus: singulasque res definimus, circmnscripteque
complectimur: ex quo scientia intelligitur quam
vim habeat, qualis sit3 qua ne in Deo quidem est
res ulla praestantior. Quanto vero illa sunt, quae vos
Academici infirmatis et tollitis, quod, et sensibus et
animo, ea, quae extra sunt, percipimus atque com-
prehendimus l Ex quibus collatis inter se et compa-
ratis, artes quoque efficimus, partim ad usum vitae,
partim ad oblectationem, necessarias. J am vero do-
mina rerum (ut vos soletis dicere) eloquendi vis,
quam est praeclara, quamque divina! quae primum
efficit, ut ea, quae ignoramus, discere, et ea, quae
scimus, alios docere possimus. Deinde hac cohorta-
mur, hac persuademus, hac consolamur afflictos, hac
deducimus perterritos a timore, hac gestientes compri-
mimus, hac cupiditates iracundiasque restinguimus.

