TUSC. QUAEST. Lm. 11. Cn. 21. 173

etiam postulat. Nihil enim habet praestantiuS, nihil
quod magis expetat, quam honestum, quam laudem,
quam (lignitatem, quam decus. Hisce ego pluribus
nominibus unam rem declarari volo; sod utor, ut
quam maxime significem, pluribus. Volo autem di-
cere, illud homini longe optimum esse, quod ipsum
sit optandum per se, a virtute profectum, vel in ipsit
virtute situm, su& sponte laudabile: quod quidem
citius dixerim solum, quam non summum bonum.
Atque, ut haec de honesto, sic de turpi contraria:
nihil tam tetrum, nihil tam adspernandum, nihil
homine indignius.

Quod si tibi persuasum est, (principio enim dix-
isti, plus in dedecore mali tibi videri, quam in do-
lore) reliquum est, ut tute tibi imperes: quamquam
hoc nescio quo modo dicatur, quasi duo simus, ut
alter imperet, alter pareat: non inscite tamen di-
citur.

XXI. Est enim animus in partes tributus duas,
quarum altera rationis est particeps, altera expers.
Cum igitur praecipitur, ut nobismetipsi imperemus,
hoc praecipitur, ut ratio coerceat temeritatem. Est in
animis omnium fere natur& molle quiddam, demis-
sum, humile, enervatum quodammodo, et langui-
dum, [senile.] Si nihil aliud, nihil esset homine de-
formius. Sed praesto est domina omnium et regina,
ratio, quae, connixa per se, et progressa longius, fit
perfecta virtus. Haec ut imperet illi parti animi quae
obedire debet, id videndum est viro. Quonam modo Ρ
inquies. Velut dominus servo, velut imperator mi-
liti, velut parens filio. Si turpissime se illa pars
animi geret, quam dixi esse mollem, si se lamentis
muliebriter, lacrymisque dedet, vinciatur et constrin-
gatur amicorum propinquorumque custodiis. Saepe
enim vidimus fractos pudore, qui ratione nulla vin-
cerentur. Ergo hos quidem, ut famulos, vinclis prope
ac custodia coerceamus. Qui autem erunt firmiores,
nec tamen robustissimi, hos admonitu oportebit, ut

Q 3

