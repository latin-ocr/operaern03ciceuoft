TUSC. QUAEST. Lm. ΙΙΙ. ΟΛΡ. 19. 199

tergiversamur, Epicure, nec fatemur eam nos dicere
voluptatem, quam tu idem, cum os perfricuisti, soles
dicere Ρ Sunt haec tua verba, necne? In eo quidem
libro, qui continet onmem disciplinam tuam (fungar
enim jam interpretis munere, ne quis me putet fin-
gere) dicis haec: “ N ec equidem haben, quod intel-
ligarn bonum illud, detrahens eas voluptates, quae
sapore percipiuntur; detrahens eas, quae,auditu et
cantibus; detrahens eas etiam, quae ex formis per-
cipiuntur oculis, suaves motiones, sive quae aliae vo·
luptates in toto homine gignuntur quolibet sensu.
N ec vero ita dici potest, mentis laetitiam solam esse
in bonis. Laetantem enim mentem ita novi, spe
eorum omnium quae supra dixi, fore ut natura, iis
potiens, dolore careat.” Atque haec quidem his ver-
bis, quivis ut intelligat, quam voluptatem norit Epi-
curus. Deinde paulo infra, “ Saepe quaesivi,'' in-
quit, ‘⁴ ex iis qui appellabantur sapientes, quid ha-
berent, quod in bonis relinquerent, si illa detraxis-
sent, nisi si vellent voces inanes fundere. Nihil ab
his potui cognoscere: qui si virtutes ebullire [nolent]
et sapientias, nihil aliud dicent, nisi eam viam, qua
efficiantur eae voluptates, quas supra dixi.’' Quae
sequuntur, in eadem sententia sunt3 totusque liber,
qui est de summo bono, refertus et verbis et senten-
tiis talibus. Ad hanccine igitur vitam Telamonem
illum revocabis, ut leves aegritudinem ? Et, siquem
tuorum afflictum moerore videris, huic acipenserem
potius, quam aliquem Socraticum libellum, dabis?
hydrauli hortabere ut audiat voces potius, quam Pla-
tonis? expones, quae spectet florida et varia Ρ fasci-
culum ad. nares admovebis ἲ incendes odores Ρ et ser-
tis redimiri jubebis, et rosa ? Si vero aliquid etiam,
tum plane luctum omnem absterseris ?

xlx. Haec Epicuro confitenda sunt, aut ea, quae
modo expressa ad verbum dixi, tollenda de lib103
vel totus liber potius abjiciendus. Est enim confertus

