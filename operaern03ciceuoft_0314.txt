300 DE NAT. DEOR. Lm. Ι. (nm. 8.

mihi magna de re altercatio curn Veuei03 cui, pro
tuo studio, non est alienum te interesse.

V ΙΙ. Atqui mihi quoque videor, inquam, venisse,
ut dicis, opportune. Tres enim trium disciplinarum
principes convenistis. M. Piso si adesset, nullius phi-
losophiae, earum quidem quae in honore sunt, vacaret
locus. Tum Cotta, Si, inquit, liber Antiochi nostri,
qui ab eo nuper ad hunc Balbum missus est, vera
loquiturg nihil cst, quod Pisonem, familiarem tuum,
desideres. Antiocho enim Stoici cum Peripateticis re
concinere videntur, verbis discrepare: quo de libro
velim scire, Balbe, quid sentias. Egone? inquit ille.
Miror, Antiochum, hominem in primis acutum, non
vidisse, interesse plurimum inter Stoicos, qui ho-
nesta a commodis, non nomine, sed genere toto, dis-
jungerentg et Peripateticos, qui honesta commisce-
rent cum commodis, ut ea inter se magnitudine, ct
quasi gradibus, non genere, differrent. Haec enim
est non verborum parva, sed. rerum permagna, dis-
sensio. Verum haec alias: nunc, quod cor-pimus, si
videtur.

Mihi vero, inquit Cotta, videtur. Sed ut hic, qui
intervenit, (me intuens) ne ignoret, quae res agatur,
de natura agebamus Deorum ε quae cum mihi vide-
retur perobscura, ut semper videri solet, Epicuri ex
Velleio sciscitabar sententiam. Quamobrem, inquit,
Vellei, nisi molestum est, repete quae coeperas. Re-
petam vero: quamquam non mihi, sed tibi, hic ve-
nit adjutor: ambo enim, inquit arridens, ab eodem
Philone nihil scire didicistis. Tum ego, Quid didi-
cerimus, Cotta viderit: tu autem nolo existimes, me
adjutorem huic venisse, sed auditorem, et quidem
aequum, libero judicio, nulla ejusmodi adstrictum
necessitate, ut mihi (velim, nolim) sit certa quaedam
tuenda sententia.

VIII. Tum Velleius, fidenter sane, ut solent isti,
(nihil tam verens, quam ne dubitare aliquit de re vi„
deretu13 tamquam modo ex Deorum concilio, et ex

 

