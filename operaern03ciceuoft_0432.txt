418 DE NAT. DEOR. [ΑΒ. ΙΙΙ. ΟΑΡ. 21.

bus? arcus enim ipse ex nubibus efficitur quodam
modo coloratis. Quarum una etiam Centauros pepe-
risse dicitur. Quod si nubes retuleris in Deos, refe-
rendae certe erunt tempestates, quae populi Romani
ritibus consecratae sunt. Ergo imbres, nimbi, pro-
cellae, turbines, Dii putandi. Nostri quidem duces,
mare ingredientes, immolare hostiam fluctibus con-
sueverunt. Tum, si est Ceres a gerendo (ita enim
dicebas), terra ipsa Dea est: et ita habetur; quae est
enim alia Tellus ? Sin terra; mare etiam, quem
Neptunum esse dicebas: ergo et flumina, et fontes.
Itaque et Fontis delubrum Maso ex Corsica dedi-
cavit ; et in augurum precatione Tiberinum, Spino-
nem, Almonem, Nodinum, alia propinquorum flu-
minum nomina, videmus. Ergo hoc aut in immen-
sum serpet, aut nihil horum recipiemus, nec illa
infinita ratio superstitionis probabitur. Nihil ergo
horum probandum est.

XXI. Dicamus igitur, Balbe, oportet, contra il-
los etiam, qui hos Deos ex hominum genere in coe-
lum translatos, non re, sed opinione, esse dicunt,
quos auguste omnes sancteque veneramur. Principio
«Ioves tres numerant ii, qui theologi nominantur: ex
quibus primum et secundum natos in Arcadi& al-
terum patre AEthere, ex quo etiam Proserpinam na:
tam ferunt, et Liberum; alterum patre Coelo, qul
genuisse Minervam dicitur, quam principem et in-
ventricem belli ferunt3 tertium Cretensem, Saturni
filium, cujus in illa insula sepulcrum ostenditur.
Διοσκουροι etiam apud Graios multis modis nominan-
tur. Primi tres, qui appellantur Anaces, Athenis ex
Jove, rege antiquissimo, et Proserpina nati, Trito-
patreuS, Eubuleus, Dionysus; secundi, Jove terno
nati ex Leda, Castor et Pollux; tertii dicuntur a
nonnullis Alco, Melampus, et Emolus, Atrei filii,
qui Pelope natus fuit.

Jam Musae primae quatuor, natae Jove altero,
Thelxiope, Aoede, Arche, Melete; secundae, Jove

