DE NAT. DEOR. Lm. 1. CAP. 11. 303

constans, et vita beata, possit insistere. Quodque in
nostro corpore, si minima cx parte significetur, mo-
lestum sit; cur hoc idem non habeatur molestum in
Deo? Terra enim profecto, quoniam pars mundi est,
pars est etiam Dei. Atqui terrae maximas regiones
inhabitabiles atque incultas videmus, quod pars ea-
rum appulsu solis exarserit, pars obriguerit nive
pruinaque, longinquo solis abscessu: quae, si mun-
dus est Deus, quoniam partes mundi sunt, Dei mem-
bra partim ardentia, partim refrigerata, dicenda sunt.

Atque haec quidem vestra, Lucili. Qualia vero
sint, ab ultimo repetam superiorum. Thales enim
Milesius, qui primus de talibus rebus quaesivit,
aquam dixit esse initium rerum; Deum autem, eam
mentem, quae ex aqua cuncta fingeret. Si Dii pos-
sunt esse sine sensu et motu, cur aquae adjunxit, si
ipsa mens constare potest vacans corpore?

Anaximandri autem opinio est, nativos esse Deos,
longis intervallis orientes.. occidentesque, eosque in-
numerabiles esse mundos. Sed nos Deum, nisi sem-
piternum, intelligere qui possumus?

Post Anaximenes a'era Deum statuit, eumque
gigni, esseque immensum et infinitum, et semper in
motu3 quasi aut ae'r sine ulla forma Deus esse pos-
sit, cum praesertim Deum non modo aliqua, sed pul-
cherrima, specie esse deceat; aut non omne, quod
ortum sit, mortalitas consequatur.

XI. Inde Anaxagoras, qui accepit ab Anaximene
disciplinam, primus omnium rerum descriptionem et
modum, mentis infinitae vi ac ratione, designari et
confici voluit· in quo non vidit, neque motrun, sen-
sui junctum et coi itinentem, in infinito ullum esse
posse; neque sensum omnino, quo non ipsa natura
ph zlsa sentiret. Deinde, si mentem istam quasi ani-
mal aliquod esse voluit, erit aliquid interius, ex quo
illud animal nominetur. Quid autem interius mente. ⁹
G· rugatur i‹ritur corpore externo. Quod quoniam non
placet, aperta simplexque mens, nulla re adjuncta,

