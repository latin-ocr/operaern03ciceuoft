DE FINIBUS, Lm. IV. CAP. 17. 49

piam, nisi quod honestum sit, numeretur; idem di-
cetur ab illis, quos modo nominavi. Mihi autem
aequius videbatur, Zenonem cum Polemone discep-
tantem, (a quo, quae essent principia naturae, acce-
perat) a communibus initiis progredientem, videre,
ubi primum insisteret, et unde causa controversiae
nasceretur; non, stantem cum iis qui ne dicerent
quidem sua summa bona esse a natur& profecta, uti
iisdem argumentis, quibus ini uterentur, iisdemque
sententiis.

XVII. Minime vero illud probo, quod, cum do-
cuistis, (ut vobis videmini) solum bonum esse quod
honestum sit, tum rursum dicitis, initia proponi ne-
cesse esse apta et accommodata naturae, quorum ex
selectione virtus possit exsistere. Non enim in selec-
tione virtus ponenda erat, ut id ipsum, quod erat
bonorum ultimum, aliud aliquid acquireret. Nam om-
nia‚ quae sumenda, quaeque legenda aut optanda sunt,
inesse debent in summ& bonorum, ut is, qui eam
adeptus sit, nihil praeterea desideret. Videsne, ut,
quibus summa est in voluptate, perspicuum sit, quid
iis faciendum sit, aut non faciendum ? ut nemo du·-
bitet‚ eorum omnia officia quo spectare, quid sequi,
quid fugere, debeant. Sit hoc ultimum bonorum,
quod nunc a me defenditur: apparet statim, quae
sint officia, quae actiones. Vos autem, quibus nihil
est aliud propositum, nisi rectum atque honestum,
unde officii, unde agendi, principium nascatur, non
reperietis.

Hoc igitur quaeretis omnes, et ii, qui, quodcum-
que in mentem veniat, aut quodcumque occurrat, se
sequi dicent: et vos [qui] ad natura-m revertemini.
Quibus natura jure responderit, non esse verum,
aliunde finem beate vivendi, a se principia rei ge-
rendae, peti: esse enim unam rationem, qua et prin-
cipia rerum agendarum, et ultima bonorum, conti-
nerentur: atque. ut Aristonis esset explosa sententia,
dicentis, nihil (11118110 aliud ab alio, nec esse les 1111 is

(Plzz'lov.) v.0L 111.1·

