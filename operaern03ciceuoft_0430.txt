416 DE NAT. DEOR. 1113. 111. CAP. 19.

illi sunt ἲ Vide igitur, ne virtutibus hominum isti
honores habeantur, non immortalitatibus3 quod tu
quoque, Balbe, visus es dicere.

Quo modo autem potes, si Latonam Deam putas,
Hecaten non putare, quae matre Asteria est, sorore
Latonae? An haec quoque Dea est? vidimus enim
ejus aras delubraque in Graecia. Sin haec Dea est,
cur non Eumenides? quae si Deae sunt, quarum et
Athenis fanum est, et apud nos (ut ego interpretor)
lucus F urinae ; Furiae Deae sunt, speculatrices (credo)
et vindices facinorum et sceleris. Quod si tales Dii
sunt, ut rebus humanis intersint, Natio quoque Dea
putanda θεῖς cui, cum fana circuimus in agro Ar-
deati, rem divinam facere solemus ε quae, quia partus
matronarum tueatur, a nascentibus Natio nominata
est. Ea si Dea est3 Dii omnes illi, qui commemora-
bantur a te, Honos, Fides, Mens, Concordia. Ergo
etiam Spes, Moneta, omniaque, quae cogitatione no-
bismet ipsi possumus fingere. Quod si verisimile non
est, ne illud quidem est, haec unde fluxerunt.

XIX. Quid autem dicis? si Dii sunt illi, quos
colimus et accipimus; cur non eodem in genere Se-
rapim Isimque numeremus? Quod si facimus, cur
barbarorum Deos repudiemus? Boves igitur, et
equos, ibes, accipitres, aspidas, crocodilos, pisces,
canes, lupos, feles, multas praeterea belluas, in Deo-
rum numero reponemus. Quae si rejiciamus, illa
quoque, unde haec nata sunt, rejiciemus. Quid
deinde? Ino Dea dicetur, quae Leucothea a Graecis,
a nobis Matuta dieitur, cum sit Cadmi filia? Circe
autem, et Pasiphae, [et AEe,] e Perseide, Oceani
fili-a, natae, patre Sole, in Deorum numero non ha-
bebuntur? quamquam Circen quoque coloni nostri
Circeienses religiose colunt„ Ergo hanc Deam dicis.
Quid Medeae respondebis? quae duobus avis, Sole
et Oceano, AEeta patre, matre Idyia procreata est.
Quid hujus Absyrto fratri, qui est apud Pacuvium

 

