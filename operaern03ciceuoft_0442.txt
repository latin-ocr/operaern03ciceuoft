428 DE NAT. DEOR. Lm. 111. CM». 32.

tionem, quae vitia culpamque excluderet. Ubi igitur
locus fuit errori Deorum ? nam patrimonia, spe bene
tradendi, relinquimus3 qua possumus falli: Deus
falli qui potuit? An ut Sol, in currum cum Phae*-
thontem filium sustulit? aut Neptunus, cum The-
seus Hippolytum perdidit, cum ter optandi a N ep-
tuno patre habuisset potestatem? Poetarum ista
sunt: nos autem philosophi esse volumus, rerum
auctores, non fabularum. Atque ii tamen ipsi Dii
poetici, si scissent perniciosa fore illa filiis, peccasse
in beneficio putarentur.

Et, si verum est, quod Aristo Chius dicere sole-
bat, nocere audientibus philosophos iis, qui bene
dicta male interpretarentur; posse enim asotos ex
Aristippi, acerbos e Zenonis scholii exire; prorsus,
si, qui audierunt, vitiosi essent discessuri, quod per-
verse philosophorum disputationem interpretarentur3
tacere praestaret philosophis, quam iis, qui se audis-
sent, nocere. Sic, si homines rationem, bono consilio
a Diis immortalibus datam, in fraudem malitiamque
convertunt; non dari illam, quam dari, humano ge-
neri melius fuit. Ut, si medicus sciat, eum aegro-
tum, qui jussus sit vinum sumere, meracius sumtu-
rum, statimque periturum; magna sit in culpa; sic
vestra ista Providentia reprehendenda.. quae rationem
dederit iis, quos scierit ea perverse et improbe usuros.
Nisi forte dicitis, eam nescisse. Utinam quidem!
Sed non audebitis. Non enim ignoro, quanti ejus
nomen putetis.

XXXII. Sed hic quidem locus concludi jam po-
test. Nam si stultitia, consensu omnium philosopho-
rum, majus est malum, quam si omnia mala et for-
tunae et corporis ex altera parte ponantur τ, sapientiam
autem nemo assequitur-3 in summis malis omnes su-
mus, quibus vos optime consultum a Diis immorta-
libus dicitis. Nam, ut nihil interest, utrum nemo
valeat, an nemo possit valere; sic, non intelligo,
quid intersit, utrum nemo sit sapiens, an nemo esse

