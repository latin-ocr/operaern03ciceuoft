352 DE NAT. DEOR.'L11³. 11. οη. 15.

tus: quanto igitur in mundo facilius! Est ergo in
eo virtus. Sapiens est igitur, et propterea Deus.

XV. Atque, hac mundi divinitate perspecta, tri-
buenda est sideribus eadem divinitas; quae ex mo-
bilissima purissinrfrque aetheris parte gignunturg ne-
que ulla praeterea sunt admixta natura, totaque sunt
calida atque pellucidag ut ea quoque rectissime et
animantia esse, et sentire atque intelligere, dicantur.
Atque ea quidem tota esse ignea, duorum sensuum
testimonio confirmari Cleanthes putat, tactus, et ocu-
lorum. Nam solis candor illustrior est, quam ullius
ignis, quippe qui immenso mundo tam longe lateque
colluceat: et is ejus tactus est, non ut tepefaciat so-
lum, sed etiam saepe comburat: quorum neutrum
faceret, nisi esset igneus. Ergo, inquit, cum sol ig-
neus sit, Oceanique alatur humoribus (quianullus
ignis sine pastu aliquo possit permanere); necesse
est, aut ei similis sit igni quem adhibemus ad usum
atque ad victum, aut ei qui corporibus animantium
continetur.

Atque hic noster ignis, quem usus vitae requirit,
confector est et consumtor omnium ς idemque, quo-
cumque iuvasit, cuncta disturbat ac dissipat. Contra,
ille corporeus, vitalis et salutaris, omnia conservat,
alit, auget, sustinet, sensuque afficit. Negat ergo
esse dubium, horum ignium sol utri similis sit, cum
is quoque efficiat ut onmia floreant, et in suo quae-
que genere pubescant. Quare, cum solis ignis similis
eorum ignium sit qui sunt in corporibus animantium ;
solem quoque animantem esse oportet, et quidem re-
liqua astra, quae oriantur in ardore coelesti, qui aether,
vel coelum, nominatur.

Cum igitur aliorum animantium ortus in terra
sit, aliorum in aquit, in a'e're aliorumg absurdum
esse Aristoteli videtur, in eit parte, quae sit ad gig-
nenda animalia aptissima, animal gigni nullum
putare. Sidera autem aethereum locum obtinent;
qui quoniam tenuissimus est, et semper agitatur et

 

 

