TUSC. QUAEST. Iam. 11. CM». 25. 177

sunt contenta atque adducta vehementius; sic VOX,
sic cursus, sic plaga, hoc gravior, quo est missa con-
tentius. Cujus contentionis cum tanta vis sit, si ge-
mitus in dolore ad confirmandum animum valebit,
utemur. Sin erit ifle gemitus lamentabilis, si imbe-
cillus, si abjectus, si flebilis3 ei qui se dederit, vix
eum virum dixerim. Qui quidem gemitus si leva-
tionis aliquid afferret, tamen videremus, quid esset
fortis et animosi viri. Cum vero nihil imminuat do-
loris cur frustra turpes esse volumus Ρ quid est enim
fletu muliebri viro turpius?

Atque hoc praeceptum, quod de dolore datur, pa-
tet latius. Omnibus enim rebus, non solum dolori,
simili contentione animi resistendum est. Ira exar-
descit? libido concitatur? In eamdem arcem con-
fugiendum est: eadem sunt arma sumenda. Sed,
quoniam de dolore loquimur, illa omittamus. Ad
ferendum igitur dolorem placide et sedate, plurimum
proficit, toto pectore (ut dicitur) cogitare, quarn id
honestum sit. Sumus enim natura, ut ante dixi, (di-
cendum est enim saepius) studiosissimi, appetentis-
simique honestatis; cujus si quasi lumen aliquod
adspexerimus, nihil est, quod, ut eo potiamur, non
parati simus et ferre et perpeti. Ex hoe cursu atque
impetu animorum ad veram laudem atque honesta-
tem, illa pericula adeuntur in proeliis. Non sentiunt
viri fortes in acie vulnera; vel, si sentiunt, se mori
malunt, quam tantillum modo de dignitatis gradu
demoveri. Fulgentes gladios hostium videbant Decii,
cum in aciem eorum irruebant. His levabat omnem
vulnerum metum nobilitas mortis, et gloria. Num
tu ingemuisse Epaminondam putas, cum, una cum
sanguine, vitam effluere sentiret? imperantem enim
patriam Lacedaemoniis relinquebat, quam acceperat
servientem z haec sunt solatia, haec fomenta summo-
rum dolorum.

XXV. Dices, quid' in pace. Ρ quid domi ⁹ quid m
lectulo? Ad philosophos me revocaS, qui in aciem

