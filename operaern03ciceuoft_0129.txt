TUSO. QUAEST. Lm. Ι. CAP. 12. 115

His sententiis omnibus, nihil post mortem pertinere
ad quemquam potest: pariter enim cum vit-:1 sensus ·
amittitur. N on sentientis autem, nihil est, ullam in
partem quod intersit. Reliquorum sententiae spem
afferunt, si te forte hoc delectat, posse animos, cuni
e corporibus excesserint, in coelum, quasi in domici-
lium suum, pervenire.

Auditor. Me vero delectat: idque, primum, ita
esse velim: deinde, etiam si non sit, mihi tamen
persuaderi velim. Marcus. Quid tibi ergo opera
nostra opus est? Num eloquentia Platonem supe-
rare possumus ⁴? Evolve diligenter ejus eum librum,
qui est de animo : amplius quod desideres, nihil erit.
Auditor. Feci, mehercule, et quidem saepius: sed,
nescio quo modo, dum lego, assentior: cum posui
librum, et mecum ipse de immortalitate animorum
coepi cogitare, assensio omnis illa elabitur. ,Mar-cus.
Quid hoc Ρ dasne aut manere animos post mortem,
aut morte ipsa interire? Auditor. Do vero. Mar-
cus. Quid, si maneant? Auditor. Beatos esse con-
cedo. Marcus. si intereant? Auditor. Non esse mi-
seros, quoniam ne sint quidem. J am istuc, coacti a
te, paulo ante concessimus. Marcus. Quo modo igi-
tur, aut cur, mortem malum tibi videri dicis, quae
aut beatos nos efficiet, animis manentibus, aut non
miseros, sensu carentes?

XII. Auditor. Expone igitur, nisi molestum est,
primum, animos, si potes, remanere post mortem:
tum, si minus id obtinebis (est enim arduum), doce-
bis, carere omni malo mortem. Ego enim istuc ipsum
vereor, ne malum sit, non dico carere sensu, sed ca-
rendum esse. Marcus. Auctoribus quidem ad istam
sententiam, quam vis obtineri, uti optimis possumus
(quod' m omnibus causis et debet et solet valere plu-
rimum), et primum quidem omni antiquitate; quae,
quo propius aberat ab ortu et divin- ἰ progenie, hoc
melius ea fortasse, quae erant vera, cernebat.

Itaque unum illud erat insitum priscis illis, quos

