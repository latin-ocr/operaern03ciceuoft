372 DE NAT. DEOR. Lm. ΙΙ. ΟΑΡ. 37.

non intelligo, cur non idem putet, si innumerabiles
unius et viginti formae literarum vel aureae, vel quales
libet, aliquo conjiciantur, posse ex his, in terram
excussis, annales Ennii, ut deinceps legi possint,
effici: quod nescio an ne in uno quidem versu possit
tantum valere fortuna. Isti autem quemadmodum
asseverant, ex corpusculis non colore, non qualitate
aliqua (quam Ποιοτητα Graeci vocant), non sensu
praeditis, sed concurrentibus temere atque casu, mun-
dum esse perfectum? vel innumerabiles potius in
omni puncto temporis alios nasci, alios interire?
Quod si mundum efficere potest concursus atomo-
rum, cur porticum, cur templum, cur domum, cur
urbem, non potest Ρ quae sunt minus operosa, et mul-
to quidem faciliora. Certe ita temere de mundo ef-
futiunt, ut mihi quidem nunquam hunc admirabi-
lem coeli ornatum, qui locus est proximus, suspexisse
videantur.

Praeclare ergo Aristoteles, “ si essent,'' inquit,
“ qui sub terra semper habitavissent, bonis et illus-
tribus domiciliis, quae essent ornata signis atque
picturis, instructaque rebus iis omnibus, quibus
abundant ii qui beati putantur, nec tamen exissent
unquam supra terram; accepissent autem fama et
auditione, esse quoddam numen et vim Deorum;
deinde aliquo tempore, patefactis terrae faucibus, ex
iJJis abditis sedibus evadere in haec loca, quae nos
incolimus, atque exire potuissent; cum repente ter-
ram, et maria, coelumque vidissent3 nubium magni-
tudinem, ventorumque vim cognovissent, adspexis-
sentque solem, ejusque tum magnitudinem pulchritu-
dinemque, tum etiam efficientiam cognovissent, quod
is diem efficeret, toto coelo luce diffusa ς cum autem
terras nox opacasset, tum coelum totum cernerent
astris distinctum et ornatum, lunaeque luminum va-
rietatem tum crescentis, tum senescentis, eorumque
omnium ortus et occasus, atque in omni aeternitate

 

