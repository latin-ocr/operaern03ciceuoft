176 TUSC. QUAEST. 111ss. ΙΙ. CAP. 24.

XXIII. Ut enim fit in proelio, ut ignavus miles
ac timidus, simul ae viderit hostem, abjecto scuto
fugiat, quantum possit, ob eamque causam pereat
nonnunquam, etiam integro corpore, cum ei, qui
steterit, nihil tale evenerit3 sic, qui doloris speciem
ferre non possunt, abjiciunt se, atque ita afflicti et
exanimati jacent: qui autern restiterunt, discedunt
saepissime superiores. Sunt enim quaedam animi si-
militudines cum corpore. Ut onera contentis corpo-
ribus facilius feruntur, remissis opprimunt3 simil-
lime animus intentione sua depelh't pressum omnem
ponderum; remissione autem sic urgetur, ut se ne-
queat extollere. Et, si verum quaerimus, in omnibus
officiis persequendis animi est adhibenda contentio.
Ea est sola officii tamquam custodia. Sed hoe quidem
in dolore maxime est providendum, ne quid abjecte,
ne quid timide, ne quid ignave, ne quid serviliter,
muliebriterve faciamus. In primisque refutetur ac
rejiciatur Philoctetaeus ille clamor. Ingemiscere non-
nunquam viro concessum est, idque raro: ejulatus
ne mulieri quidem: et hic nimirum est lessus, quem
duodecim tabulae in funeribus adhiberi vetuerunt.
Nec vero unquam ne ingemiscit quidem vir fortis ac
sapiens, nisi forte ut se intendat ad firmitatem, ut in
stadio cursores exclamant, quam maxime possunt.
Faciunt idem, cum exercentur, athletae: pugiles
vero, etiam cum feriunt adversarium, in jactandis
caestibusinge1niseunt3 non, quod doleant, animove
succumbant, sed quia profundenda voce omne cor-
pus intenditur, venitque plaga vehementior.

XXIV. Quid Ρ qui volunt exclamare majus, num
satis habent latera, fauces, linguam intendere, e qui-
bus ejici vocem, et fundi videmus? Toto corpore,
atque omnibus ungulis, ut dicitur, contentioni vocis
asserviunt. Genu, mehercule, M. Antonium vidi,
cum contente pro se ipse lege V aria diceret, terram
tangere. Ut enim ballistas· lapidum, et reliqua tor-
menta telorum, eo graviores emissiones habent, quo

 

