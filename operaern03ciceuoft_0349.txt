DE NAT. DEOR. Lm. I. CAP. 43. 335

est, praeter caeteros, Ennius. Ab Euhemero autem et
mortes et sepulturae demonstrantur Deorum. Utrum
igitur hic confirm isse religionem videtur, an penitus
totam sustulisse ? Omitto Eleusina, sanctam issam et
augustam,

‘⁶ 'Ubi initiantur gentes orarum ultimae :''

praetereo Samothraciam, eaque,

“ Quae Lemni
Nocturno aditu occulta coluntur
Silvestribus saepibus densa.”

Quibus explicatis, ad. rationemque revocatis, rerum
magis natura cognoscitur, quam Deorum.

XLIII. Mihi quidem etiam Democritus, vir
magnus in primis, cujus fontibus Epicurus hortulos
suos irrigavit, nutare videtur in natura Deorum.
Tum enirn censet imagines divinitate praeditas inesse
universitati rerum 3 tum principia mentis, quae sunt
in eodem universo, Deos esse dicit; tum animantes
imagines, quae vel prodesse nobis solent, vel nocere3
tum ingentes quasdam imagines, tantasque, ut uni-
versum mundum complectantur extrinsecus. Quae
quidem omnia sunt patria Democriti, quam Demo-
crito, digniora. Quis enim istas imagines compre-
hendere animo potest? quis admirari? quis aut cultu
aut religione dignas judicare ἱ)

Epicurus vero ex animis hominum extraxit radi-
citus religionem, cum Diis immortalibus et opem et
gratiam sustulit. (jum enim optimam et praestantis-
simam naturam Dei (licat esse, negat idem esse in
Deo gratiam: tollit id, quod maxime proprium est
optimae praestantissimaeque naturae. Quid enim est
melius, aut quid praestantius‚ bonitate et beneficen-
tia? qua cum carere Deum vultis, neminem Deo nec
Deum nec hominem carum, neminem ab co amari,

