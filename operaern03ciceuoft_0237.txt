TUSC. QUAEST. 11113. 1v. CAP. 8. 223

ficri et opinione. Itaque eas definiunt pressius, ut
intelligatur, non modo quam vitiosae, sed etiam quam
in nostra sint potestate. Est igitur aegritudo opinio
recens mali praesentis, in quo demitti contrahique
animo rectum esse videatur: laetitia, opinio recens
boni praesentis, in quo efferri rectum esse videatur:
metus, opinio impendentis mali, quod intolerabile
esse videatur: libido, opinio venturi boni, quod sit
ex usu jam praesens esse atque adesse. Sed quae
judicia, quasque opiniones perturbationum esse dixi,
non in eis perturbationes solum positas csse dicunt,
verum illa etiam, quae efficiuntur perturbationibus,
ut aegritudo quasi morsum aliquem doloris efficiate,
metus recessum quemdam animi et fugam; laetitia
profusam hilaiitatem; libido effrenatam appeten-
tiam. opinationem autem, quam in omnes defini-
tiones superiores inclusimus, volunt esse imbecillam
assensmnem.

Sed singulis perturbationibus partes ejusdem ge-
neris plures subjiciuntur: ut aegritudini, invidentia
(utendum est enim, docendi causa, verbo minus usi-
tato; quoniam invidia non in eo, qui invidet, solum
dicitur, sed etiam in eo cui invidetur), aemulatio,
obtrectatio, misericordia, angor, luctus, moeror,
aerumna, dolor, lamentatio, sollicitudo, molestia, af-
flictatio, desperatio, et si quae sunt de genere eodem.
Sub metum autem subjecta sunt pigritia, pudor, ter-
ror, timor, pavor, exanimatio⁷ conturbatio, formido.
Voluptati malevolentia [laetans malo alien0], delec-
tatio, jactatio, et similia. Libidini ira, excandescen-
tia, odium, inimicitia, discordia, indigentia, deside-
rium, et eaetera ejusmodi. Haec autem definiunt hoc
modo. ,

VIII. Invidentiam esse dicunt aegritudinem sus-
ceptam propter alterius res secundas, quae nihil no-
ceant invidenti: nam si quis doleat ejus rebus se-
cundis, a quo ipse laedatur, non recte dicitur invi-
dere: ut si Hectori Agamemnon. Qui autem, cui

