DE NAT. DEOR. 11111. Ι. CM». 17. 30ss

libro de Natura Deorum: in secundo autem vult
Orphei, Musaei, Hesiodi, Homerique fabellas ac-
commodare ad ea, quae ipse primo libro de Diis im-
mortalibus dixerim ut etiam veterrimi poe'tae, qui
haec ne suspicati quidem sint, Stoici fuisse videan-
tur. Quem Diogenes Babylonius consequens in eo
libro, qui inscribitur de Minerva, partum J ovis, or-
tumque virginis, ad physiologiam traducens, disjun-
git a fabula.

XVI. Exposui fere, non philosophorum judicia,
sed delirantium somnia. Nec enim multo absurdiora
sunt ea, quae, po'e'tarum vocibus fusa, ipsa suavitate
nocuerunt3 qui et ira inflammatos et libidine furen-
tes induxerunt Deos3 feceruntque, ut eorum bella,
pugnas, proelia, vulnera, videremus; odia praeterea,
dissidia, discordias, ortus, interitus, querelas, lamen-
tationes, effusas in omni intemperantia libidines,
adulteria, vincula, cum humano genere concubitus,
mortalesque ex immortali procreatos. Cum po'e'ta-
rum autem errore conjungere licet portenta mago-
rum, AEgyptiormnque m eodem genere dementiam· ,
tum etiam vulgi opiniones, quae in maxima. incon-
stantia, veritatis ignoratione, versantur.

Ea, qui consideret, quam inconsulte ac temere
dicantur, venerari Epicurum, et in eorum ipsorum
numero, de quibus haec quaestio est, habere debeat.
Solus enim vidit, primum, esse Deos, quod. in om-
nium animis eorum notionem impressisset ipsa na-
tura. Quae est enim gens, aut quod genus hominum,
quod non habeat, sine doctrina, anticipationem quam-
dam Deorum. '’ quam appellat προληψιν Epicurus, id
est, anteceptam animo rei quamdam informationem,
sine qua nec intelligi quidquam, nec quaeri, nec dis-
putari, potest. Cujus rationis vim atque utilitatem ex
illo coelesti Epicuri, de Regula et J udiclo, volumine
accepimus.

XVII. Quod igitur fundamentum hujus quae-
stiouis est, id praeclare jactum videtis. Cum enim,

