DE NA'r. DEOR. Lm.11. CAP. 19. 355

complexa continet, quaeque nihil asperitatis habere,
nihil offensionis, potest, nihil incisum angulis, nihil
anfractibus, nihil eminens, nihil lacunosum ’Β Cum-
que duae formae praestantes sint, ex solidis, globus,
(sic enim Σῦαιραιι interpretari placet), ex planis au-
tem, circulus aut orbis (qui Κυκλος Graece dicitur);
his duabus formis contingit solis, ut omnes earum
partes sint inter se simillimae, a medioque tantum
absit extremum, quantum idem a summm quo nihil
fieri potest aptius. Sed, si haec non videtis, quia
nunquam eruditum illum pulverem attigistis; ne
hoc quidem physici intelligere potuistis, hanc aequa-
litatem motus, constantiamque ordinum, in alia figura
non potuisse servari? ltaque nihil potest esse indoc-
tius, quam quod a vobis affirmari solet. Nec enim
hunc ipsum mundum pro certo rotundum esse dici-
tis: nam posse fieri, ut sit alia figura3 innumerabi-
lesque mundos, alios aliarum esse formarum. Quae,
si, bis bina quot essent, didicisset Epicurus, certe
non diceret. Sed, dum palato, quid sit optimum,
judicat, coeli palatum (ut ait Ennius) non suspexit.
XIX. Nam, cum duo sint genera siderum, quo-
rum alterum, spatiis immutabilibus ab Ortu ad Oc-
casum commeans, nullum unquam cursus sui vesti-
gium inflectat3 alterum autem continuas conver-
siones duas iisdem spatiis cursibusque conficiat3 ex
utraque re et mundi volubilitas (quae, nisi in globosa
forma, esse non posset), et stellarum rotundi ambitus,
cognoscuntur: primusque sol, qui astrorum obtinet
principatum, ita movetur, ut, cum terras larga luce
compleverit, easdem modo his, modo illis ex partibus
opacet. Ipsa enim umbra terrae, soli officiens, noc-
tem efficit: nocturnorum autem spatiorum eadem
est aequabilitas, quae diurnorum3 ejusdemque solis
tum accessus modici, tum recessus, et frigoris et ca-
loris modum temperant. Circuitus enim solis orbium
V et LX et CCC, quarta fere diei parte addita,
conversionem conficiunt annuam: inflectens autem

