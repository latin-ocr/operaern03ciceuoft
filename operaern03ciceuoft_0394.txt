380 DE NAT. DEOR. Lm. 11. CAP. 45.

Hic dextram porgens, quadrupes qua vasta tene-
tur,

Tendit, et illustrem truculentus cedit ad aram.
Hic sese infernis de partibus erigit Hydra ;''

cujus longe corpus est fusumg

‘⁶ In medioque sinu fulgens Cratera relucet.
Extremam nitens plumato corpore Corvus

Rostro tundit: et hic Geminis est ille sub ipsis
Ante-Canem, Graio Procyon qui nomine fertur.''

Haec omnis descriptio siderum, atque hic tantus coeli
ornatus, ex corporibus huc et illuc casu et temere
concursantibus, potuisse effici, cuiquam sano videri
potest ἶ) Aut vero alia quae natura, mentis et rationis
expers, haec efficere potuit, quae non modo, ut fie-
rent, ratione eguerunt, sed intelligi, qualia sint, sine
summit ratione non possunt ?

XLV. N ec vero haec solum admirabilia3 sed nihil
majus, quam quod ita stabilis est mundus, atque ita
cohaeret ad permanendum, ut nihil ne excogitari qui-
dem possit aptius. Omnes enim partes ejus, undique
medium locum capessentes, nituntur aequaliter. Max-
ime autem corpora inter se juncta permanent, cum
quodam quasi vinculo circumdato colligantur3 quod
facit ea natura, quae per omnem mundum, omnia
mente et ratione conficiens, funditur, et ad medium
rapit et convertit extrema.

Quocirca, si mundus globosus est, ob eamque cau-
sam omnes ejus partes, undique aequabiles, ipsae per
se atque inter se continentum contingere idem terrae
necesse est, ut, omnibus ejus partibus in medium
vergentibus, (id autem medium, infimum in sphaerr
est) nihil interrumpat, quo labefactari possit tanta
contentio gravitatis et ponderum. Eademque ratione
mare, cum supra terram sit, medium tamen terrae
locum expetens, conglobatur undique aequabiliter,
neque redundat unquam, neque effunditur.

