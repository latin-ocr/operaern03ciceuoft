402 DE NAT. DEOR. Lm. 111. (ΖΑΓ. 3.

divisa sit3 tertium adjunctum sit, si quid, praedic-
tionis causa, ex portentis et monstriS, Sibyllae inter-
pretes haruspicesve monueruntg harum ego religio-
num nullam unquam contemnendam putavi: mihi-
que ita persuasi, Romulum auspiciis, Numam sacris
constitutis, fundamenta jecisse nostrae civitatis: quae
nunquam profecto, sine summa placatione Deorum
immortalium, tanta esse potuisset. Habes, Balbe,
quid Cotta, quid pontifex, sentiat. Fac nunc ego
intelligam, tu quid sentias. A te enim philosopho
rationem accipere debeo religionis ς majoribus autem
nostris, etiam nulla ratione reddita, eredere.

III. Tum Balbus, Quam igitur a me rationem,
inquit, Cotta, desideras? Et ille, Quadripertita, in-
quit, fuit divisio tua: primum, ut velles docere, Deos
esse3 deinde, quales essent; tum, ab his mundum
regi3 postremo, consulere eos rebus humanis. Haec,
si recte memini, partitio fuit. Rectissime, inquit
Balbus: sed exspecto, quid requiras.

Tum Cotta, Primum quidque videamus, inquit.
Et si id est primum, (quod inter omnes, nisi admo-
dum impios, convenit, mihi quidem ex animo exuri
non potest) esse Deos; id tamen ipsum, quod mihi
persuasum est auctoritate majorum, cur ita sit, nihil
tu me doces. Quid est, inquit Balbus, si tibi persua-
sum est, cur a me velis discere? Tum Cotta, Quia
sic aggredior, inquit, ad hanc disputationem, quasi
nihil unquam audierim de Diis immortalibus, nihil
cogitaverim3 rudem me discipulum et integrum ac-
cipe; et ea, quae requiro, doce.

Dic igitur, quid requiras. Egone? primum illud,
cur, quod ne egere quidem oratione dixisses, quod
esset perspicuum, et inter omnes constaret, de eo ipso
tam multa dixeris. Quia te quoque, inquit, animad-
verti, Cotta, saepe, cum in foro diceres, quam pluri-
mis posses, argumentis onerare judicem, si modo eam
facultatem tibi daret causa. Atque hoc idem et phi-
losophi faciunt, et cg0, ut potui, feci. Tu autem, qui

