  

DE NA'r. DEOR. 11113. Ι. Car. 6. 299

VI. Sed jam, ut omni me invidia liberem, ponam
in medio sententias philosophorum de natura Deo-
rum: quo quidem loco convocandi omnes videntur,
qui, quae sit earum vera, judicent. Tum demum
mihi procax Academia videbitur, si aut consenserint
omnes, aut erit iuventus aliquis, qui, quid verum
sit, invenerit. Itaque mihi libet exclamare, ut [ine]
in Synephebis:

“ Pro Deum, popularium omnium, omnium ado-
lescentiurn,

Clamo, f{itostulo3 obsecre, oro, ploro, atque imploro
cm 3

non levissima dc re, ut queritur ille,

“ Fieri in civitate facinora capitalia ε
Ab amico amante argentum accipere meretrix non
vult :'’

sed ut adsint, cognoscant, animadvertant, quid de re-
ligione, pietate, sanctitate, caerimoniis, fide, jureju-
rando, quid de templis, delubris, sacrificiisque sol-
lennibus, quid de ipsis auspiciis, quibus nos praesu-
mus, existimandum sit. Haec enim omnia ad hanc
de Diis immortalibus quaestionem referenda sunt.
Profecto eos ipsos, qui se aliquid certi habere arbi-
trantur, addubitare coget doctissimorum hominum
de maxima re tanta dissensio.

Quod cum saepe alias, tum maxime animadverti,
cum, apud C. Cottam, familiarem meum, accurate
sane et diligenter, de Diis immortalibus disputatum
sit. Nam, cum, feriis Latinis, ad eum, ipsius rogatu
arcessituque, venissem, offendi eum sedentem in ex-
hedra, et cum C. Velleio senatore disputantem: ad
quem tum Epicurei primas ex nostris hominibus de-
ferebant. Aderat etiam Q. Lucilius Balbus, qui tan-
tos progressus habebat in Stoicis, ut cum excellenti-
bus in eo genere Graecis compararetur. Tum, ut me
Cotta vidit, Peropportune, inquit, venis ε oritur enim

