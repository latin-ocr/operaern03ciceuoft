374 DE NAT. DEOR. Lm. 11. Cn. 40.

stinguitur. Adde huc fontium gelidas perennitates,
liquores pellucidos amnium, riparum vestitus viridis-
simos, speluncarum concavas altitudines, saxorum
asperitates, impendentium montium altitudines, im-
mensitatesque camporum 1 adde etiam reconditas
auri argentique venas, infinitamque vim marmoris.
Quae vero, et quam varia genera bestiarum vel cicu-
rum, vel ferarum ! qui volucrum lapsus atque can-
tus! qui pecudum pastus! quae vita silvestrium!
Quid jam de hominum genere dicam? qui, quasi
cultores terrae constituti, non patiuntur eam nec im-
manitate belluarum efferari, nec stirpium asperitate
vastari ς quorumque operibus agri, insulae, litoraque,
collucent, distincta tectis et urbibus. Quae si, ut
animis, sic oculis videre possemus, nemo, cunctam
intuens terram, de divina ratione dubitaret.

At vero quanta maris est pulchritudo ! quae species
universi! quae multitudo et varietas insularum!
quae amoenitates orarum et litorum! quot genera,
quamque disparia, partim submersarum, partim
fluitantium et innantium belluarum, partim ad saxa
nativis testis inhaerentium! Ipsum autem mare sic
terram appetens litoribus [alludit‚] ut una ex duabus
naturis conflata videatur.

Exinde mari finitimus εδι- die et nocte distingui-
tur: isque tum fusus et extenuatus sublime fertur;
tum autem concretus, in nubes cogitur: humorem-
que colligens, terram auget imbribus; tum effluens
huc et illuc, ventos efficit. Idem annuas frigorum et
calorum facit varietates: idemque et volatus alitum
sustinet, 81, spiritu ductus, alit et sustentat animantes.

XL. Restat ultimus, et a domiciliis nostris altis-
simus, omnia cingens et co'e'rccns coeli complexus,
qui idem aether vocatur‚ extrema ora et determi-
natio mundi; in quo, cum admirabilitate maxima,

igneae formae cursus ordinatos definiunt. E qui- '

bus sol, cujus magnitudine multis partibus terra su-

peratur, circum eam ipsam volvitur: isque, oriens v

 

