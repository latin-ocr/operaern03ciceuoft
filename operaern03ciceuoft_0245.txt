TUSC. QUAEST. 11113. lV. CAP. 17. 231

ab amentia. Ex quo intelligitur, qualis ille sit, quem
tum moderatum, alias modestum, temperantem, alias
constantem continentemque, dicimus. Nonnunquam
hrec eadem vocabula ad frugalitatis nomen, tamquam
ad caput, referre volumus. Quod nisi eo nomine vir-
tutes continerentur, nunquam ita pervulgatum illud
esset, ut jam proverbii locum obtineret, ‘⁶ hominem

⁵ frugi omnia recte facere.'' Quod idem cum Stoici de
sapiente dicunt, nimis admirabiliter nimisque magni-
fice dicere videntur.

XVII. Ergo is, quisquis est, qui moderatione et
constantia quietus animo est, sibique ipse placatus,
ut nec tabescat molestiis, nec frangatur timore, nec
sitienter quid expetens ardeat desiderio, nec alacritate
-futili gestiens deliquescat, is est sapiens, quem quae-
rimus; is est beatus: cui nihil humanarum rerum
aut'intolerabile ad demittendum animum, aut nimis
laetabile ad efferendum, videri potest. Quid enim
videatur ei magnum in rebus humanis, cui mternitas
omnis, totiusque mundi nota sit magnitudo ἓ Nam
quid, aut in studiis humanis, aut in tam exigua bre-
vitate vitae, magnum sapienti videri potest, qui sem-
per animo sic excubat, ut ei nihil improvisum acci-
dere possit, nihil inopinatum, nihil omnino novum ?
Atque idem ita acrem in omnes partes aciem inten-
dit, ut semper videat sedem sibi ac locum sine mo-
lestia atque angore vivendi, ut quemcumque casum
fortuna invexerit, hunc apte et quiete ferat. Quod
qui faciet, non aegritudine solum vacabit, sed etiam
perturbationibus reliquis omnibus. His autem va-
cuus animus perfecte atque absolute beatos efficit:
idemque concitatus, et abstractus ab integra certa-
que ratione, non constantiam solum amittit, verum
etlam salutatem.

Quocirca mollis et enervata putanda est Peripate-
ticorum ratio et oratio, qui perturbari animos necesse
esse dicunt, sed adhibent modum quemdam, quem
ultra progredi non oporteat. Modum tu adhibes vi-

————

