206 TUSC. QUAEST. Lm. III. CAP. 25.

accidere 1is qui ante meditantur, quod iis quibus me-
detur dies; nisi quod ratio quidem sanat illos, hos
ipsa natura, intellecto eo quod remedium illud con-
tinet; malum, quod opinati sint esse maximum, ne-
quaquam esse tantunn ut vitam beatam possit ever-
tere. Hoc igitur efficitur, ut ex illo necopinato plaga
major site, non ut ini putant, ut, cum duobus pares
casus evenerint, is modo aegritudine afficiatur, cui
ille necopinato casus evenerit. Itaque dicuntur non-
nulli in moerore, cum de hac communi hominum
conditione audivissent, ea lege esse nos natos, ut ne-
mo in perpetuum esse posset expers mali, gravius
etiam tulisse.

XXV. Quocirca Carneades (ut video nostrum scri-
bere Antiochum) reprehendere Chrysippum solebat,
laudantem Euripideum carmen illud;

“ Mortalis nemo est, quem non attingat dolor,

Morbusque. [Multis] sunt humandi liberi,

Rursum creandi: morsque est [finita] omnibus,

Quae generi humano angorem ne quidquam affe-

runt.

Reddenda est terrae terra: tum vita omnibus

Metenda‚ ut fruges. Sic jubet necessitas.'’
Negabat genus hoc orationis quidquam omnino ad
levandam aegritudinem pertinere. Id enim ipsum do-
lendum esse dicebat, quod in tam crudelem necessi-
tatem incidissemus. Nam illam quidem orationem ex
commemoratione alienorum malorum ad malevolos
consolandos esse accommodatam. Mihi vero longe
videtur secus x nam et necessitas fercndae conditionis
humanae quasi cum Deo pugnare prohibet, admo-
netque esse hominem : quae cogitatio magnopere luc-
tum levat: et enumeratio exemplorum, non ut ani-
mum malevolorum oblectet, affertur, sed ut ille, qui
moeret, ferendum sibi id censeat quod videat multos
moderate et tranquille tulisse. Omnibus enim modis
fulciendi sunt, qui ruunt, nec cohaerere possunt prop-
ter magnitudinem aegritudinis. Ex quo ipsam aegri-

