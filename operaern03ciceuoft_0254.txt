240 TUSC. QUAEST. Lm. IV. CAP. 28.

omnia ista ex errorum orta radicibus: quae evellenda
et extrahenda penitus, non circumcidenda nec am-
putanda, sunt.

XXVII. Sed, quoniam suspicor, te non tam de
sapiente quam de te ipso quaerere (illum enirn putas
omni perturbatione esse liberum, te vis) ς videamus,
quanta sint, quae a philosophia remedia morbis ani-
morum adhibeantur. Est enim quaedam medicina
certe: nec tam fuit hominum generi infensa atque
inimica natura, ut corporibus tot res salutares, ani-
mis nullam, invenerit. De quibus hoe etiam est
merita melius, quod corporum adjumenta adhibentur
extrinsecus, animorum salus inclusa in his ipsis est.
Sed quo major est in eis praestantia et divinior, eo
majore indigent diligentia. Itaque bene adhibita ra-
tio cernit, quid optimum sit; neglecta, multis im-
plicatur erroribus.

Ad te igitur mihi jam convertenda omnis oratio
est: simulas enim quaerere te de sapiente: quaeris
auten] fortasse de te. Earum igitur perturbationum,
quas exposui, variae sunt curationes: nam neque
omnis aegritudo una ratione sedatur. Alia est enim
lugenti, alia miseranti, alia invidenti, adhibenda me-
dicina. Est etiam in omnibus quatuor perturbationi-
bus issa distinctio: Utrum ad universam perturba-
tionem (quae est adspernatio rationis, aut appetitus
vehementior), an ad singulas, ut ad metum, libidi-
nem, reliquasque, melius adhibeatur oratio: et, utrum
illud non videatur aegre ferendum, ex quo suscepta
sit aegritudo3 an omnium rerum tollenda omnino
aeg1·itudo; ut, si quis aegre ferat, se pauperem esse,
idne disputes, paupertatem malum non esse ; an ho-
minem aegre ferre nihil oportere. Nimirum hoc me-
lius3 ne, si forte de paupertate non persuaseris, sit
aegritudini concedendum: aegritudine autern sublata,
propriis rationibus, quibus heri usi sumus, quodam
modo etiam paupertatis malum tollitur.

XXVIII. Sed omnis ejusmodi perturbatio, animi

