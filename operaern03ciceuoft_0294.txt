280 TUSC. QUAEST. Lm. V. CAP. 29.

tutes sine beata vita cohaerere possunt, nec illa sine
virtutibus. Itaque eam tergiversari non sinent; se-
cumque rapient, ad quemcumque ipsae dolorem cru-
ciatumque ducentur. Sapientis est enim proprium,
nihil, quod poenitere possit, facere, nihil invitum:
splendide, constanter, graviter, honeste omnia3 nihil
ita exspectare, quasi certo futurum3 nihil, cum ac-
ciderit, admirari, ut inopinatum ac novum accidisse
videatur; omnia ad suum arbitrium referre; suis
stare judiciis. Quo quid sit beatius, mihi certe in
mentem venire non potest.

Stoicorum quidem facilis conclusio est; quicum
finem bonorum esse senserint, congruere naturae,
cumque ea convenienter vivere3 cum id sit in sa-
piente situm, non officio solum, verum etiam potes-
tate; sequatur necesse est, ut, cujus in potestate
summum bonum, in ejusdem vita beata sit. Ita fit
semper vita beata sapientis. Habes, quae fortissime
de beata vita dici putem, et, quo modo nunc est,
(nisi quid tu melius attuleris) etiam verissime.

XXIX. Auditor. Melius equidem afferre nihil
possum : sed a te impetrarim libenter, nisi molestum
sit, (quoniam te nulla vincula impediunt ullius certae
disciplinae, libasque ex omnibus, quodcumque te
maxime specie veritatis movet) quod paulo ante Pe-
ripateticos veteremque Academiam hortari videbare,
ut sine retractatione libere dicere auderent, sapientes
esse semper beatissimos; id velim audire, quemad-
modum his putes consentaneum esse id dicere. Multa
enim a te contra istam sententiam dicta sunt, et Stoi-
corum ratione conclusa.

Marcus. Utamur igitur libertate, qua nobis solis
in philosophia licet uti, quorum oratio nihil ipsa ju-
dicat, sed habetur in omnes partes, ut ab aliis pos-
sit ipsa per sese, nullius auctoritate adjuncta, judi-
cari. Et, quoniam videris hoe velle, ut, quaecumque
dissentientium philosophorum sententia sit de fini-
bus, tamen virtus satis habeat ad vitam beatam prae-

 

